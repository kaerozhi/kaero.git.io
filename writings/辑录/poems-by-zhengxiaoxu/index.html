<!DOCTYPE html>
<html lang="en">
<head>
  <meta charset="utf-8">
  
  
    <meta name="keywords" content="Waxa Design, 蛙夏, kaero, kaero zhi, designer, 自由设计师, blog, design, photography, photographer, chinese, suzhou, 旧体诗, 诗词">
  
  
    <meta name="description" content="傍晚游吴市，因思古人散步，予载山妻，骑小电驴，自署吴散骑常侍，不亦可乎？">
  
  <meta name="viewport" content="width=device-width, initial-scale=1, maximum-scale=1, user-scalable=0">
  <title>手錄鄭孝胥海藏樓詩卷第二 |  Kaero Zhi</title>
  
    <link rel="apple-touch-icon" sizes="57x57" href="/assets/images/webclip/apple-touch-icon-57x57.png">
    <link rel="apple-touch-icon" sizes="72x72" href="/assets/images/webclip/apple-touch-icon-72x72.png">
    <link rel="apple-touch-icon" sizes="76x76" href="/assets/images/webclip/apple-touch-icon-76x76.png">
    <link rel="apple-touch-icon" sizes="114x114" href="/assets/images/webclip/apple-touch-icon-114x114.png">
    <link rel="apple-touch-icon" sizes="120x120" href="/assets/images/webclip/apple-touch-icon-120x120.png">
    <link rel="apple-touch-icon" sizes="144x144" href="/assets/images/webclip/apple-touch-icon-144x144.png">
    <link rel="apple-touch-icon" sizes="152x152" href="/assets/images/webclip/apple-touch-icon-152x152.png">
    <link rel="apple-touch-icon" sizes="180x180" href="/assets/images/webclip/apple-touch-icon-180x180.png">
    <link rel="apple-touch-icon" sizes="167x167" href="/assets/images/webclip/apple-touch-icon-167x167.png">
  
  
    <link rel="stylesheet" href="//cdnjs.cloudflare.com/ajax/libs/lightgallery/1.6.8/css/lightgallery.min.css">
    <link rel="stylesheet" href="//cdnjs.cloudflare.com/ajax/libs/justifiedGallery/3.6.5/css/justifiedGallery.min.css">
    
    
    <link rel="shortcut icon" href="/assets/images/favicon.png">
  
  
    <link rel="stylesheet" href="/libs/swiper/swiper-bundle.min.css"/>
  
  <link href="https://cdn.jsdelivr.net/npm/bootstrap@5.3.1/dist/css/bootstrap.min.css" rel="stylesheet" integrity="sha384-4bw+/aepP/YC94hEpVNVgiZdgIC5+VKNBQNGCHeKRQN+PtmoHDEXuppvnDJzQIu9" crossorigin="anonymous">
  <link rel="stylesheet" href="https://cdn.jsdelivr.net/npm/bootstrap-icons@1.10.5/font/bootstrap-icons.css">
  
<link rel="stylesheet" href="/css/style.css">

  <script src="/libs/jquery/jquery-3.7.0.min.js"></script>
  <script src="/libs/locomotive-scroll/locomotive-scroll.min.js"></script>
  <script>
    (function () {
        var scroll = new LocomotiveScroll();
    })();
  </script>
  <link rel="stylesheet" href="/libs/locomotive-scroll/locomotive-scroll.css"/>
<meta name="generator" content="Hexo 6.3.0"><link rel="alternate" href="/atom.xml" title="Kaero Zhi" type="application/atom+xml">
</head>


<body class=" post layout-post category-文字 category-辑录 tag-手工录入 tag-晚清 tag-郑孝胥">
  <div class="main">
    <header id="header" class="my-5">
	<nav class="navbar navbar-expand-md">
		<div class="row container">
			<a class="navbar-brand col-6 col-sm-2 m-0" href="/">
			
				<h1>Kaero Zhi</h1>
			
			</a>
			<div class="navbar-sm col-sm-8 col-0 d-flex justify-content-center m-0">
				<ul class="navbar-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
			</div>
			<div class="col-6 col-sm-2 d-flex justify-content-end m-0">
				<button type="button" class="nav-btn" data-bs-toggle="modal" data-bs-target="#modalNavi">
					<span>目次</span>
				</button>
			</div>
			<div class="modal fade m-0 p-0" id="modalNavi">
				<div class="modal-dialog modal-fullscreen">
				  <div class="modal-content bg-dark text-white">
					<header class="modal-header border-0 row container my-5">
						<a class="modal-brand col-2" href="/">
						
							Kaero Zhi
						
						</a>
						<div class="col-6 col-sm-2 d-flex justify-content-end m-0">
							<button type="button" class="btn-close" data-bs-dismiss="modal">
								<span>目次</span>
							</button>
						</div>
					</header>
					<div class="modal-body row container">
						<ul class="modal-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
					</div>
					<footer class="modal-footer justify-content-center mb-5 border-0 row container">					  
						<ul class="social-nav">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-github" target="_blank" rel="noopener" href="https://github.com/kaerozhi"><span>github</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
					</footer>			  
				  </div>
				</div>
			  </div>
		</div>
	</nav>
</header>
    <main>
      <div class="container">
  <article id="post-poems-by-zhengxiaoxu" class="article article-type-post" itemprop="blogPost" itemscope itemtype="https://schema.org/BlogPosting">
  
  
  <div class="article-inner">
    
    <header class="article-header">
      
        <div class="article-meta">
          <time class="text-gray" datetime="2008-05-18T00:00:00.000Z" itemprop="datePublished">
  2008-05-18
</time>
          
  <div class="article-category">
    <a class="article-category-link" href="/categories/writings/">文字</a> / <a class="article-category-link" href="/categories/writings/%E8%BE%91%E5%BD%95/">辑录</a>
  </div>

        </div>
        
  
    <h1 class="article-title" itemprop="name">
      手錄鄭孝胥海藏樓詩卷第二
    </h1>
  

        
      
    </header>
    
    
    <div class="article-entry" itemprop="articleBody">
    
      <link rel="stylesheet" type="text/css" href="https://cdn.jsdelivr.net/lightgallery.js/1.0.1/css/lightgallery.min.css" /><div class=".article-gallery"><p><strong>神戶理事署樓中雨望</strong> 以下癸己<br>
危峯鬱鬱浪蒼蒼，對此茫茫我亦忘。時命看天終濩落，雨風注面暫清涼。華民力屈愁微業，島市風移足老羌。海內故人應絕倒，便從窮髮問行藏。</p>
<p><strong>七月七日官舍風雨中作</strong><br>
四圍山海一身藏，歷落嶔崎自笑狂。天際雲濤秋益壯，樓頭風雨晝初涼。操心稍悟安心訣，更事翻思忍事方。獨有韋郎言可念，俸錢虛愧對流亡。<br>
校：「俸錢句」句下《日記》有注云：「華人來者，半皆流亡之戶也。」</p>
<p><strong>寄酬秋樵贈別之作</strong><br>
秋風夕起憶秋樵，高館人稀暑漸消。誰解微言長耿耿，時吟清句便超超。等閒未悟歡難繼，他日方愁跡更遙。身世政須容度外，莫令相見減風標。</p>
<p><strong>夢烏山因寄怡舅</strong> 外祖母在日所居屋在烏山下，地名山兜屋。<br>
萬疊悲歡逐境空，烏山只在夢魂中。淚痕自共華年積，心事真看隔世同。此日諸甥多失母，_新喪高氏從母。_即今阿舅亦為翁。山兜老屋如重到，惘惘斜陽巷尾紅。</p>
<p><strong>九日大阪登高</strong><br>
霜風連朝作重陽，蕭寥坐落無人鄉。端居秋氣最先感，起與蟲鳥爭號翔。樓頭山海自圍繞，於意不樂如覊繮。逝將去此更一縱，瞬息百里遙相望。未花蠻菊那足道，眼底正喜落日黃。登高聊欲去濁世，負手天際終旁皇。空中鳥跡我今是，底用著句留蒼蒼。故山歸隱有兄弟，倒海浣此功名腸。</p>
<p><strong>懷人亭</strong> 並序<br>
自余東遊日本，朋好暌隔，時有投荒居夷之嘆。子朋、子培、爽秋皆有詩見寄。子朋詩曰：「早日忘形歡太甚，如今舉目覺都非。」子培詩曰：「日下雲間虛想象，奇花秀竹澹淹留。」又曰：「秋半有懷憑海客，太虛明月近誰圓？」又曰：「久息朱絃遲嘆唱，為摭蠻語入詩篇。」神戶理事署中有茅亭，九月十三日清晨獨登之。雲濤既沒，曉日激映，其蒼茫之致，足以迴腸盪氣。憮然良久，乃名亭曰「懷人」，仍系以詩。<br>
孤亭雲海渺相思，獨上惟吟憶我詩。從此故人感天末，不妨來此立移時。<br>
海色微茫自入簷，亭中最好眺風煙。如今題作懷人地，白鳥滄波共惘然。</p>
<p><strong>述菊</strong><br>
天涼意便好，秋高詩欲長。菊花為時出，見之輒神往。島人亦好事，闢地據高爽。斂錢乃縱覽，婦穉雜擾攘。連棚往復還，種色競題榜。輕寒媚海日，千本各俯仰。就中半束縛，佳卉失倜儻。誰令爾生茲，逸士墮塵網。來歸伴蕭齋，吾不汝抑枉。<br>
離宮峙赤板，國主開秋會。殿香黃花前，池明丹楓外。群胡掉臂來，牛酒肆啖嘬。先生獨微嘆，霜英誰解穢。橫濱有民園，林谷頗映帶。花時不辭客，異種亦不賣。川和嘗一往，其盛又數倍。中途遇雷雨，當壚笑我輩。不如坐寒齋，一月可相對。從渠各爛漫，妍醜置弗怪。雖然不解飲，曠懷天所醉。人生何者難，難在同臭味。使我重懷人，斜街來夢寐。_川和，村名，土地廟。斜街，京師花市所集。<br>
_校：「島人」《日記》作「夷人」。 「頗映帶」《日記》作「互映帶」。 「川和句」句下《日記》有注云：「村名。」</p>
<p><strong>望月懷沈子培</strong><br>
天風海色颯成圍，獨倚三更萬籟稀。不覺肺肝生白露，空憐河漢失流暉。東溟自竄誰還憶，北斗孤懸佢可依。今夕太虛便相見，屋梁留照夢中歸。</p>
<p><strong>傷忍盦</strong><br>
彼蒼不足恨，人事實可哀。莫復傷忍盦，念之心膽摧。烈士盡奪氣，況我生平期。四海盡驚嘆，矧我夙昔懷。聚時不甚惜，皎皎心弗欺。別時不甚憶，落落意弗疑。如何無窮志，殉此七尺骸。交情日太短，天絕非人為。命也審如此，終古寧可追。<br>
朝士重清流，此風亦久息。不隨薄俗移，通介見所植。抗言得棄外，天日無慚色。誰知活人手，未恨江湖窄。為民奮請命，有此二千石。世間污吾子，捐去誠上策。但縻老親淚，冤苦滯魂魄。當時殉名人，著望各藉藉。貪夫溷烈士，事定眾乃白。公等當期頤，王濟我恨惜。<br>
校：「心膽」《日記》作「心骨」。 「生平」《日記》作「平生」，《石遺室詩話》同。</p>
<p><strong>張綺季屬題小金井觀櫻圖</strong><br>
海山盡道是蓬萊，悵望群仙去不回。偶約尋春向江戶，又疑失路入天台。玉顏一隊連雲出，金井千株枕水開。應念此花太岑寂，長教我輩畫中來。</p>
<p><strong>生女七日而殤</strong><br>
夫何而為人，骨肉亦已具。奄忽遂物化，掣電未嘗駐。微質倏去來，我意初不悟。兒曹何所失，灑涕向暗處。有無旋相生，常理自成數。久視或偶然，沈吟山色暮。</p>
<p><strong>感舊示李君芝楣</strong><br>
浮生百事苦難就，所貴得意當我身。吾力能為未敢必，況乃假力於他人。皆云未至時有待，傷哉心膽幾沉淪。往年都城舊盟友，緘齋忍盦情相親。激揚掩抑性雖異，用意沈著不可言。倏如花落風雨過，置我惘惘銷精魂。向來緘忍竟何得，俯仰各已歸九原。寧當入海尚負氣，癡念志業空窮年。憶嘗吟詠戲相勸，檢視遺句餘悽酸。今者聊欲託此事，天道弗忌當長存。心知寥落誰與語，驚嘆李君下筆真。君儻感此可共作，精力足用毋逡巡。</p>
<p><strong>決壁施窗豁然見海題之曰無悶</strong><br>
海天在我東，胡為伏暗室？容忍久不決，奇境真自失。庸流那辨此，此秘待余發。君看五尺地，概若收溟渤。閒來一據案，意氣與天逸。滔天自橫流，而我方抱膝。窗閒獨偃蹇，萬象繞詩筆。豎儒奮清狂，作事猶戰慄。前身疑幼安，遯世送日月。<br>
校：「自失」《日記》作「坐失」。 「自橫流」《日記》作「極橫流」。</p>
<p><strong>清友園探梅</strong><br>
海波淡對道人閒，勝日清遊一破顏。誰見春風甘寂寞，朱霞白鶴滿空山。<br>
山園脈脈發霜枝，隴首無人夕照移。一段荒寒誰解賞，松梢遮莫揭春旗。<br>
嫩蕊疏枝點碧苔，盈盈才得幾年栽。他時屈曲山中老，長記先生為汝來。<br>
天空海闊須磨驛，山靜日長清友園。流落中年仍世外，梅花數點憶中原。</p>
<p><strong>日人求為題關張畫像</strong><br>
關張非猛士，浩氣興百世。海外猶敬之，豈不以好義？畫師亦可人，胸無功名意。筆端小襃鄂，於此知见地。</p>
<p><strong>樱花花下作</strong><br>
仙云昨夜墜庭柯，化作蹁躚萬玉娥。映日橫陳酣國色，倚風小舞蕩天魔。春來惆悵誰人見，醉後風懷奈汝何。坐對名花應笑我，陋邦流俗似東坡。<br>
嫣然欲笑媚東牆，綽約終疑勝海棠。顏色不辭脂粉污，風神偏帶綺羅香。園林盡日開圖畫，絲管含情趁艷陽。怪底近來渾自醉，一尊難發少年狂。<br>
脈脈輕陰壓軟塵，閒愁漸逐柳枝新。清明寒食初驚艷，穠李夭桃不當春。薄醉乍蘇沈宿夢，凝妝纔就寫全身。亭西棖觸年時事，錯認東華絕代人。<br>
看到繁枝處處開，韶光駘蕩錦成堆。春歸滄海剛三月，骨醉東風又一年。花氣連雲收暮雨，濤聲催晝送輕雷。道人摩眼空吟望，無復當年側艷才。</p>
</div><script src="https://cdn.jsdelivr.net/lightgallery.js/1.0.1/js/lightgallery.min.js"></script><script>if (typeof lightGallery !== 'undefined') {
        var options = {
            selector: '.gallery-item'
        };
        lightGallery(document.getElementsByClassName('.article-gallery')[0], options);
        }</script>
    </div>
    <footer class="article-footer">
      
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%89%8B%E5%B7%A5%E5%BD%95%E5%85%A5/" rel="tag">手工录入</a></li><li class="article-tag-list-item"><a class="article-tag-list-link" href="/tags/%E6%99%9A%E6%B8%85/" rel="tag">晚清</a></li><li class="article-tag-list-item"><a class="article-tag-list-link" href="/tags/%E9%83%91%E5%AD%9D%E8%83%A5/" rel="tag">郑孝胥</a></li></ul>

    </footer>
  </div>
  
  <div class="artile-comments">
    <section class="article-inner gitalk">
      <link rel="stylesheet" href="https://unpkg.com/gitalk/dist/gitalk.css">
<script src="https://unpkg.com/gitalk/dist/gitalk.min.js"></script>

<div id="gitalk-container"></div>

<script type="text/javascript">
    var gitalk = new Gitalk({
        clientID: '08c3d073d058ef04a656',
        clientSecret: '020374f48336a5e66aa53517997994ee6ea40665',
        repo: 'kaerozhi.github.io',
        owner: 'kaerozhi',
        admin: ['kaerozhi'],
        id:'gitalk_20080518080000',
        labels: 'gitalk'.split(',').filter(l => l),
        perPage: 10,
        pagerDirection: 'last',
        createIssueManually: true,
        distractionFreeMode: false
    })

    gitalk.render('gitalk-container')           
</script>
    </section>
  </div>
  
  
  
    
<nav class="article-nav pt-4 mt-3" id="article-nav">
  
    <a href="/playground/web/firefox-3-rc1/" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          升级到了Firefox 3 RC1
        
      </div>
    </a>
  
  
    <a href="/writings/shici/rain/" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">雨</div>
    </a>
  
</nav>


  
</article>
</div>
    </main>
    <footer class="footer pt-4 mt-5">
  <div class="container">
    <div class="py-3">
      <div class="row justify-content-between">
        <div class="col-6">
          <img class="mb-3 lazyload" height="60" data-src="/" alt="Kaero Zhi" role="img">
          <p class="mb-4">傍晚游吴市，因思古人散步，予载山妻，骑小电驴，自署吴散骑常侍，不亦可乎？</p>
          <ul class="social-nav list-inline">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-github" target="_blank" rel="noopener" href="https://github.com/kaerozhi"><span>github</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
        </div>
        <div class="col-4">
          <h5>友情链接</h5>
          <ul class="list-inline">
            
              <li class="list-inline-item">
                <a href="https://zesen.net/" title="泽森" target="_blank" rel="noopener">泽森</a>
              </li>
            
              <li class="list-inline-item">
                <a href="https://andersnoren.se/" title="Anders Norén" target="_blank" rel="noopener">Anders Norén</a>
              </li>
            
              <li class="list-inline-item">
                <a href="https://dlanham.com/" title="David Lanham" target="_blank" rel="noopener">David Lanham</a>
              </li>
            
              <li class="list-inline-item">
                <a href="https://acorn.imaging.xin/" title="Acorn" target="_blank" rel="noopener">Acorn</a>
              </li>
            
              <li class="list-inline-item">
                <a href="https://hexo.io/" title="Hexo" target="_blank" rel="noopener">Hexo</a>
              </li>
            
              <li class="list-inline-item">
                <a href="https://duoyu.wang/" title="To Base64" target="_blank" rel="noopener">To Base64</a>
              </li>
            
          </ul>
        </div>
      </div>
    </div>
    <hr class="hr" style="opacity: .25;">
    <div class="pt-3 pb-5">
      <ul class="list-inline mb-0 text-center">
        <li class="list-inline-item">&copy; 2024 Kaero Zhi</li>
        
        <li class="list-inline-item">Powered by <a href="http://hexo.io/" target="_blank">Hexo</a></li>
        <li class="list-inline-item">Designer <a href="https://kaerozhi.com" target="_blank">Kaero Zhi</a></li>
      </ul>
    </div>
  </div>
</footer>
  </div>
  <script src="/libs/feather/feather.min.js"></script>
<script src="/libs/lazysizes/lazysizes.min.js"></script>
<script src="https://cdn.jsdelivr.net/npm/bootstrap@5.3.1/dist/js/bootstrap.bundle.min.js" integrity="sha384-HwwvtgBNo3bZJJLYd8oVXjrBZt8cqVSpeBNS5n7C8IVInixGAoxmnlMuBnhbgrkm" crossorigin="anonymous"></script>



	<!-- Swiper JS -->
	<script src="/libs/swiper/swiper-bundle.min.js"></script>
	<!-- Initialize Swiper -->
	<script>
		var swiper = new Swiper(".oneSwiper", {
			slidesPerView: "auto",
			centeredSlides: true,
			spaceBetween: 30,
			pagination: {
				el: ".swiper-pagination",
				clickable: true,
			},
    });
	</script>



  <script src="//cdnjs.cloudflare.com/ajax/libs/lightgallery/1.6.8/js/lightgallery-all.min.js"></script>
  <script src="//cdnjs.cloudflare.com/ajax/libs/justifiedGallery/3.6.5/js/jquery.justifiedGallery.min.js"></script>
  <script>
      (function ($) {
          $(document).ready(function () {
              if (typeof($.fn.lightGallery) === 'function') {
                  $('.article').lightGallery({ selector: '.gallery-item' });
              }
              if (typeof($.fn.justifiedGallery) === 'function') {
                  $('.justified-gallery > p > .gallery-item').unwrap();
                  $('.justified-gallery').justifiedGallery({
                      rowHeight : 320,
                      lastRow : 'justify',
                      margins : 5
                  });
              }
          });
      })(jQuery);
  </script>



<script src="/js/script.js"></script>

</body>
</html>