<!DOCTYPE html>
<html lang="en">
<head>
  <meta charset="utf-8">
  
  
    <meta name="keywords" content="Waxa Design, 蛙夏, kaero, kaero zhi, designer, 自由设计师, blog, design, photography, photographer, chinese, suzhou, 旧体诗, 诗词">
  
  
    <meta name="description" content="傍晚游吴市，因思古人散步，予载山妻，骑小电驴，自署吴散骑常侍，不亦可乎？">
  
  <meta name="viewport" content="width=device-width, initial-scale=1, maximum-scale=1, user-scalable=0">
  <title>鈐山堂集卷第二 詩前藁一 |  Kaero Zhi</title>
  
    <link rel="apple-touch-icon" sizes="57x57" href="/assets/images/webclip/apple-touch-icon-57x57.png">
    <link rel="apple-touch-icon" sizes="72x72" href="/assets/images/webclip/apple-touch-icon-72x72.png">
    <link rel="apple-touch-icon" sizes="76x76" href="/assets/images/webclip/apple-touch-icon-76x76.png">
    <link rel="apple-touch-icon" sizes="114x114" href="/assets/images/webclip/apple-touch-icon-114x114.png">
    <link rel="apple-touch-icon" sizes="120x120" href="/assets/images/webclip/apple-touch-icon-120x120.png">
    <link rel="apple-touch-icon" sizes="144x144" href="/assets/images/webclip/apple-touch-icon-144x144.png">
    <link rel="apple-touch-icon" sizes="152x152" href="/assets/images/webclip/apple-touch-icon-152x152.png">
    <link rel="apple-touch-icon" sizes="180x180" href="/assets/images/webclip/apple-touch-icon-180x180.png">
    <link rel="apple-touch-icon" sizes="167x167" href="/assets/images/webclip/apple-touch-icon-167x167.png">
  
  
    <link rel="stylesheet" href="//cdnjs.cloudflare.com/ajax/libs/lightgallery/1.6.8/css/lightgallery.min.css">
    <link rel="stylesheet" href="//cdnjs.cloudflare.com/ajax/libs/justifiedGallery/3.6.5/css/justifiedGallery.min.css">
  
  
    <link rel="shortcut icon" href="/assets/images/favicon.png">
  
  
    <link rel="stylesheet" href="/libs/swiper/swiper-bundle.min.css"/>
  
  <link href="https://cdn.jsdelivr.net/npm/bootstrap@5.3.1/dist/css/bootstrap.min.css" rel="stylesheet" integrity="sha384-4bw+/aepP/YC94hEpVNVgiZdgIC5+VKNBQNGCHeKRQN+PtmoHDEXuppvnDJzQIu9" crossorigin="anonymous">
  <link rel="stylesheet" href="https://cdn.jsdelivr.net/npm/bootstrap-icons@1.10.5/font/bootstrap-icons.css">
  
<link rel="stylesheet" href="/css/style.css">

  <script src="/libs/jquery/jquery-3.7.0.min.js"></script>
  <script src="/libs/locomotive-scroll/locomotive-scroll.min.js"></script>
  <script>
    (function () {
        var scroll = new LocomotiveScroll();
    })();
  </script>
  <link rel="stylesheet" href="/libs/locomotive-scroll/locomotive-scroll.css"/>
<meta name="generator" content="Hexo 6.3.0"><link rel="alternate" href="/atom.xml" title="Kaero Zhi" type="application/atom+xml">
</head>


<body class=" page layout-page">
  <div class="main">
    <header id="header" class="my-5">
	<nav class="navbar navbar-expand-md">
		<div class="row container">
			<a class="navbar-brand col-6 col-sm-2 m-0" href="/">
			
				<h1>Kaero Zhi</h1>
			
			</a>
			<div class="navbar-sm col-sm-8 col-0 d-flex justify-content-center m-0">
				<ul class="navbar-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
			</div>
			<div class="col-6 col-sm-2 d-flex justify-content-end m-0">
				<button type="button" class="nav-btn" data-bs-toggle="modal" data-bs-target="#modalNavi">
					<span>目次</span>
				</button>
			</div>
			<div class="modal fade m-0 p-0" id="modalNavi">
				<div class="modal-dialog modal-fullscreen">
				  <div class="modal-content bg-dark text-white">
					<header class="modal-header border-0 row container my-5">
						<a class="modal-brand col-2" href="/">
						
							Kaero Zhi
						
						</a>
						<div class="col-6 col-sm-2 d-flex justify-content-end m-0">
							<button type="button" class="btn-close" data-bs-dismiss="modal">
								<span>目次</span>
							</button>
						</div>
					</header>
					<div class="modal-body row container">
						<ul class="modal-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
					</div>
					<footer class="modal-footer justify-content-center mb-5 border-0 row container">					  
						<ul class="social-nav">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
					</footer>			  
				  </div>
				</div>
			  </div>
		</div>
	</nav>
</header>
    <main>
      <div class="container">
  <div class="page-heading py-5 mt-5">
  <!-- page-type-title -->
  
    
<h1 class="page-type-title">鈐山堂集卷第二 詩前藁一</h1>
  
</div>
  <article id="page-" class="article article-type-page" itemprop="blogPost" itemscope itemtype="https://schema.org/BlogPosting">
  
  
  <div class="article-inner">
    
    <header class="article-header">
      
    </header>
    
    
    <nav class="js-toc"></nav>
    <div class="article-entry js-toc-content" itemprop="articleBody">
    
      <link rel="stylesheet" type="text/css" href="https://cdn.jsdelivr.net/lightgallery.js/1.0.1/css/lightgallery.min.css" /><div class=".article-gallery"><p>鷺沙孫偉、升庵楊慎評點</p>
<h2 id="雪霽登鈐山">雪霽登鈐山</h2>
<p>千峰積瑤素，寰宇映空明。仙人好赤腳，獨躡層氷行。迭石疑瓊島，高樓思玉京。勁風仍振木，朗月已輝城。永夜山中宿，山泉松澗鳴。<sub class="note annotation"><span class="note-mark">孫曰</span>句句欲活，神爽飛越。</sub></p>
<h2 id="登郡城南樓見仰山遲游侶">登郡城南樓見仰山遲游侶</h2>
<p>樓壓春城迥，山連曉霧寒。身高百林上，興繞一峰端。盤踞開雄鎮，登臨聳巨觀。所歡猶未至，惆悵憑欄幹 。</p>
<h2 id="覽游大仰山宿東溪方丈">覽游大仰山宿東溪方丈</h2>
<p>夙駕逾城廓，決策戒行游。良朋欣屢集，積潦況初收。<sub class="note annotation"><span class="note-mark">楊曰</span>二句似韋。</sub>鳴鳥盈芳甸，嘉樹蔽層丘。覽籍眷名跡，茲焉獲所求。披榛陟危磴，拂石漱寒流。暝投東溪宿，密竹僧廬幽。松嶺露微月，蒼蒼煙露浮 。</p>
<p>城中望靈山，縹緲隔雲霧。沿回至山麓，山形始呈露。大仰摩青穹，鳥道不可度。鄧仙與木平，<sub class="note">俱峰名</sub> 隱若森拱護。嵐煙迷近遠，明靄變朝暮。伊餘猿鶴姿，探賞愜幽愫。岩巒紛合沓，一步屢回顧。徘徊青蓮宇，延竚古松路。緣葛或褰崖，飛泉亦當戶。永念區中人，疇能息塵務 。</p>
<h2 id="仰山置酒">仰山置酒</h2>
<p>春游入古寺，息駕在山阿。不飲杯中物，其如山色何。泉聲間鐘磬，草色上煙蘿。向夕嵐霏起，諸峰猿嘯多。<sub class="note annotation"><span class="note-mark">孫曰</span>屬辭景中情言外，介溪往往如是。</sub></p>
<h2 id="大仰寺">大仰寺</h2>
<p>珠林勝境隔人寰，古樹高花隱石關。流水聲中一犬吠，白雲深處數僧閒。龍潭路黑煙常覆，螭首碑荒字已斑。明日驅車入城去，卻從塵裏望山間。</p>
<h2 id="仰山尋鄭谷書堂">仰山尋鄭谷書堂</h2>
<p>遺墟那複辯，岩石但蒼莽。遐想嘉遯年，雲霞結真想。餘輝賁草木，秀句在穹壤。泠泠韶濩音，千秋寧絕響。</p>
<h2 id="謁古廟二首">謁古廟二首</h2>
<p>緣回數里道，盤互百重山。攀林興不極，沿流趣自閒。雲度肩輿里，花明叢竹間。神宮藏閴寂，龍井鎖潺湲。時見林中侶，相攜採蕨還。</p>
<p>茲山饒靈異，古廟極巍崇。下有千尺漂，深黑蟠蛟龍。興雲雨暵歲，闔境歌神功。神功既莫測，民祀當無窮。</p>
<h2 id="出仰山">出仰山</h2>
<p>逶迤遵石磴，悵望別雲松。老僧不出戶，齋閣自鳴鐘。鐘聲在山間，客子出山去。細雨濕春衣，新寒入高樹。此中風景斷塵凡，回看翠壑鎖煙嵐。劉郎不記來時路，千樹桃花隔水南。<sub class="note annotation"><span class="note-mark">楊曰</span>興致酒灑，是謂合作。</sub></p>
<h2 id="過長陂">過長陂</h2>
<p>長陂鳥鳴初日暄，游子度嶺窮攀援。行尋歇馬 <sub class="note">廟名</sub> 訪新廟，望近蟠龍 <sub class="note">村名</sub> 識古村。春深尚喜林花盛，雨後忽驚溪水渾。野老相邀具雞黍，解鞍時複過柴門。<sub class="note annotation"><span class="note-mark">孫曰</span>語意渾然，又在工巧之上。</sub></p>
<h2 id="阻雨不得登蟠龍">阻雨不得登蟠龍</h2>
<p>溪上風雨來，颯颯篁竹亂。油雲翳 <sub class="note">景出即了，真作家。</sub> 層峰，對面隔霄漢。鳥道紆百盤，龍門在天半。佳期恨緬邈，寒望增淒斷。下馬憩林居，一顧屢長嘆。自無飛仙術，安得凌絕觀。<sub class="note">山半有龍門關。</sub></p>
<h2 id="途中晴">途中晴</h2>
<p>山游苦奔峭，會意樂有餘。大仰尋真隱，蟠龍回我車。濕雲收絕壁，高柳媚清渠。陂岸生新水，期來坐釣魚。</p>
<h2 id="山塘">山塘</h2>
<p>山塘深且廣，邐迤抱山麓。隔浦見人家，依依桑柘綠。日落煙水寒，繞塘飛屬玉。<sub class="note annotation"><span class="note-mark">孫曰</span>幽勝之景，閒澹之趣，天然自見，不待洗煉。<span class="note-mark">楊曰</span>六句詩惟唐韋應物劉文房最佳，此得其三昧。</sub></p>
<h2 id="蒙山石門梁孟敬先生隱處">蒙山石門梁孟敬先生隱處</h2>
<p>東蒙擅奇秀，萬仞削蒼壁。陰崖閟浮雲，暘谷曜初日。遙思石門叟，長歌倚岩室。歲遠跡已陳，春草綠如積。<sub class="note annotation"><span class="note-mark">孫曰</span>情屬不淺，亦不能辭。</sub></p>
<h2 id="仰天岡">仰天岡</h2>
<p>石磴盤秋蘿，危亭出峰樹。行人上山道，望望雲飛處。洞口晚鐘聲，林僧獨歸去 。</p>
<h2 id="泛舟">泛舟</h2>
<p>泛舟無俗情，水送複山迎。江色迷朝靄，松陰轉午晴。穩依危石纜，深傍綠蕪行。吾已忘機事，沙鷗莫漫驚 。</p>
<h2 id="鈐閣對雨">鈐閣對雨</h2>
<p>白霧湧岩扉，回飆吹客衣。萬松鳴雨急，孤閣到人稀。眺迥迷前浦，憑高失翠微。<sub class="note annotation"><span class="note-mark">楊曰</span>隱秀之句。</sub> 惜春今已晚，虛負採山薇 。</p>
<h2 id="鐘山游眺">鐘山游眺</h2>
<p>可憐春岸飛鷗鳥，又見春山長薜蘿。峰勢插江溪路小，峽門橫石水聲多。平沙覓句看雲立，極浦回舟載酒過。見說此溪多釣伴，月明來聽扣舷歌。<sub class="note annotation"><span class="note-mark">孫曰</span>趣在實境可愛。</sub></p>
<h2 id="鈐閣秋集">鈐閣秋集</h2>
<p>鈐岡高樓足大觀，況逢晴日倚欄幹。竹林啼鳥關 <sub class="note">關字好</sub> 幽事，石磴松風生晝寒。病身自喜逢秋健，攜手聊尋盡日歡。萬事浮生空役役，擬從山客借蒲團 。</p>
<h2 id="登宜春喜">登宜春喜</h2>
<p>沙清江練繞城回，霜淨花枝拂檻開。山閣晝閒宜對酒，病身秋盡始登台。瀟湘木落聞猿嘯，彭蠡雲長見雁來。郡僻漁樵堪卜隱，時危戎馬轉興哀 。</p>
<h2 id="東溪晴泛">東溪晴泛</h2>
<p>鍾峽出秀浦，碧潭無限清。日浮江色動，舟蹴浪花輕。盤石思垂釣，滄浪愛濯纓。 <sub class="note annotation"><span class="note-mark">孫曰</span>非不經意，只是自然。</sub> 沿洄意未極，川暝月華明。</p>
<h2 id="江皋">江皋</h2>
<p>岩溜漰渀雨，風松淅瀝濤。遠峰晴木暗，清夏暑雲高。問節菖蒲近，觀農稼穡勞。微吟未歸去，落日照江皋。</p>
<h2 id="郊行">郊行</h2>
<p>沙路平如掌，郊行吟望賒。山圍 <sub class="note annotation"><span class="note-mark">孫曰</span>句全似杜。</sub> 四野碧，河抱一村斜。松徑入僧寺，草屋見漁家。春風幾日到，村園桃李花。</p>
<h2 id="洞靈觀">洞靈觀</h2>
<p>玉女已仙去，仙丘尚此中。龍吟山洞雨，鶴舞石壇風。異代流傳久，浮生夢覺同。還尋煉丹處，雲水夕陽空 。</p>
<h2 id="東堂新成">東堂新成</h2>
<p>種樹乘陰闢沼漁，數椽聊此卜幽居。諸峰稍識嵐霏外，三徑新鋤灌莾餘。窮巷頗回高士轍，藜床時讀古人書。欲因蘿薜辭簪弁，慚愧承恩在玉除 。</p>
<p>無端世路繞羊腸，偶以疏慵得自藏。種竹旋添馴鶴徑，買山聊起讀書堂。開窓古木蕭蕭籟，隱幾寒花寂寂香。莫笑野人生計少，濯纓隨處有滄浪 。</p>
<h2 id="賜告">賜告</h2>
<p>春去複秋至，愁多與病連。屏居臣分淺，賜告聖恩偏。闕望長回首，岩棲不記年。時聞起桴鼓，未暇枕書眠。</p>
<h2 id="晨起">晨起</h2>
<p>枕畔聞啼鳥，覺來春思閒。行藥過石壁，倚檻望雲山。館閣繆通籍，林園深閉關。殷勤謝知舊，頻遣惜朱顏 。</p>
<h2 id="春日">春日</h2>
<p>春日宜春睡，夢醒時囅然。處身無遠略，憂世但長年。池濕青莎雨，鶯啼綠樹煙。近知理俗事，學種南山田 。</p>
<h2 id="讀易">讀易</h2>
<p>徑轉頻移柳，齋荒自補茅。過從無俗客，迂僻少深交。先雨鸛鳴垤，知風鵲構巢。行藏吾已任，莫問易中爻 。</p>
<h2 id="感述">感述</h2>
<p>結茅楚水楓林下，擁膝長吟任此身。一官系籍逢多病，數口攜家食舊貧。溪圃秋深菊容淡，石田春暖藥苖新。時危獻納思無術，悵望中原傷戰塵 。</p>
<h2 id="有喜致醉">有喜致醉</h2>
<p>三十年過方有子，卻論情 <sub class="note annotation"><span class="note-mark">孫曰</span>語機處再看愈好。</sub> 事集悲歡。總叨先德宜昌後，每為身愁欲廢官。琴書他日期堪付，堂構茲丘幸苟完。庭中翠竹紅葵色，乘醉邀賓秉燭看 。</p>
<h2 id="春曉歌">春曉歌</h2>
<p>雞喈喈，皷逢逢，晨暘熹，春霧蒙。攬衣啟戶候晴色，山頭雲興轉深黑。花潭柳嶼空複期，躡屩攜壺難自得。瓦溝急雨鳴徹宵，征人在途泥沒腰。忽憶此時京國侶，策馬披氈趁早朝 。</p>
<h2 id="夜燕歌">夜燕歌</h2>
<p>璚酒清，蕙肴盈，錦鐙瑤席張四楹。華歌妙舞百伎呈，夜行游兮悅明星。奉君玉觴前致誠，上天垂休惠我明。黃河之水今再澄，天雞鳴，海烏升。願君舉觴且留情，樂哉時乎方太平。<sub class="note annotation"><span class="note-mark">孫曰</span>聲響全是古樂府，而情緒婉約，更感人。<span class="note-mark">楊曰</span>似古白紵歌。</sub></p>
<h2 id="乙亥年雪">乙亥年雪</h2>
<p>燕京雪花大如手，寒冱江南未嘗有。近來江南雪亦如燕京，前年豫章東抵鄱湖氷。路氏爭傳耳共駭，故老創見心猶驚。今年大雪連三日，陌上深逾二三尺。葭管春回氣轉寒，柴門暮掃朝仍積。朝飛暮積無已時，四野濃雲一色垂。共道城中愁桂玉，虛從江畔覓花枝。陰陽自古皆常度，物候今看卻殊故。瞽史何由訊咎徵，病夫默坐憂時事。<sub class="note annotation"><span class="note-mark">孫曰</span>直欲以野樸之辭相勝，感時傷事之體，只湏如是。</sub></p>
<h2 id="霰">霰</h2>
<p>野霰朝仍集，山雲凍不收。家貧念藜藿，寒至想衣裘。戎馬多征檄，江波有釣舟。短歌成獨醉，聊得坐消憂 。</p>
<h2 id="伐園中木">伐園中木</h2>
<p>松栢儲棟梁，棗慄充豆籩。樗榆竟何益，歷歷蕃中園。葉大苦蒙翳，材枉空攣蜷。能令地脈耗，亦使陽和偏。呼童礪斤斧，爨燎供炊煙。去莠植嘉穀，斬茅秀蘭荃。栽培與傾覆，在理固宜然。不材世所棄，剪伐何足憐。</p>
<h2 id="雨後南池">雨後南池</h2>
<p>鳴雨夜不止，春波漫綠塘。細浪搖孤嶼，廣岸映回牆。乍宜添水檻，還能受野航。蒲荷紛擢秀，槐柳儼成行。虛疑泛瀛島，深擬對濠梁。臨流興不極，日暮歌滄浪。</p>
<h2 id="夏日閒居">夏日閒居</h2>
<p>卜築遠闤市，虛堂近高林。池塘新雨過，夏木綠以陰。初日照前牖，咿嚶語鳴禽。聽之頗怡悅，足慰靜者心。</p>
<h2 id="對雨">對雨</h2>
<p>暮靄起前壑，白雨映中林。曲池通爽氣，高館足秋陰。把帙引眠思， <sub class="note annotation"><span class="note-mark">楊曰</span>似戲卻真。</sub> 焚香清道心。庭邊有老樹，蕭瑟伴閒吟。</p>
<h2 id="秋夕閒居對雨">秋夕閒居對雨</h2>
<p>一雨洗炎囂，高齋坐寂寥。繁聲傍竹近，寒色映空遙。頗襲圖書潤，還沾枕席飄。興幽忘盥櫛，巷僻謝招要。蘭曉光逾碧，荷秋葉互凋。未須揮短箑，涼意晚蕭蕭。 <sub class="note annotation"><span class="note-mark">楊曰</span>通篇淨瑩。</sub></p>
<h2 id="郊園">郊園</h2>
<p>柴扉在深木，無人晝不關。山圍修竹罅，泉鳴亂石間。倚杖玩蒼翠，臨風聽潺湲。一瓢挂高樹，日暮灌花還。 <sub class="note annotation"><span class="note-mark">孫曰</span>自然道實境，非強作者韻度。</sub></p>
<h2 id="觀雨作">觀雨作</h2>
<p>東峰雨色繞前溪，野樹江船望欲迷。卷幔忽驚山霧入，近村長聽水禽啼。清憐松菊長茅屋，深愛湍流滿稻畦。故人門巷隔車轍，多病青尊不可攜。</p>
<h2 id="齋中讀書">齋中讀書</h2>
<p>柳徑柴門闢向東，竹垣高樹引清風。 <sub class="note annotation"><span class="note-mark">孫曰</span>豈應俗屬對語，</sub> 林中送客行常遠，屋裡看山興不窮。唯須藥物供身病，且愛閭閻屬歲豐。世事浮雲○○<sub class="note">此處闕二字</sub>問，此生𢬵老蠹魚叢。</p>
<h2 id="望鈐山">望鈐山</h2>
<p>郭東草堂無俗囂，畫屏靜對青岧嶤。暮燈隔樹影明滅，霜鍾吼空聲振搖。蓮秀虛疑太華出，桂幽實愛小山招。為貪鶴背思千里，擬接虹梯問九霄。</p>
<h2 id="觀馮式竇禹鈞事述詠">觀馮式竇禹鈞事述詠</h2>
<p>還妾當年不計貲，一商陰德世難之。狀元已報神人送，鄰里來談夢兆奇。</p>
<p>定數難移豈信然？但修人事可回天。竇郎夢得先靈告，三紀延年五桂傳。</p>
<h2 id="月夕黎君見尋">月夕黎君見尋</h2>
<p>蘭舟遠泛故情歡柳徑相邀月色寒貧居市近能呼酒懶性人逢不整冠黃花醉可簪烏帽水檻閒宜弄釣竿不是同心念幽獨碧山那得共君看</p>
<h2 id="中丞劉公盧洲宴集公子與予姻也">中丞劉公盧洲宴集公子與予姻也</h2>
<p>東郭築堂好中丞載酒來杯長燒燭坐門正逐江開瓊樹欣相倚霜威許見陪還知綠野醉真勝習池回</p>
<h2 id="江館聞雨">江館聞雨</h2>
<p>江迥風連屋，庭喧雨到床。寒聲雜松竹，遠勢動瀟湘。幕燕翻應濕，林花落盡香。問奇那有酒，春棹易相將。<sub class="note annotation"><span class="note-mark">楊曰</span>有風有韻。</sub></p>
<h2 id="宿雁洲">宿雁洲</h2>
<p>山登極巑岏，野適忽夷曠。清澗屢寒涉，綠疇彌晚望。水亭荷芰開，園屋雲松傍。應憐雁洲宿，絕勝剡溪訪。</p>
<h2 id="登高值雨留山舍">登高值雨留山舍</h2>
<p>未遂觀奇願，來過靜者居。涉溪雲逐馬，下榻雨鳴除。公子攜松醞，鄉人饋鯉魚。山寒春漏永，莫遣綠尊虛。</p>
<h2 id="集劉大別業">集劉大別業</h2>
<p>別業春山裏，松筠開翠微。文觴坐群客，此會昔應稀。澗雨桐花濕，樓晴燕子飛。主情殊未已，乘醉出荊扉。</p>
<h2 id="喜友人至">喜友人至</h2>
<p>下馬柴門日已曛，燈前悲喜話同群。空江歲晚無來客，遠道情深獨見君。瓦甕細傾山郭酒，藜床閒臥石堂云。莫言古調秪自愛，且誦新篇慰我聞。</p>
<h2 id="中秋陳大參分司同楊太僕宴">中秋陳大參分司同楊太僕宴</h2>
<p>涼夕逢秋半，仙杯坐漏長。未須延桂魄，卿月在薇堂。 <sub class="note annotation"><span class="note-mark">孫曰</span>潤麗有此者。</sub></p>
<h2 id="秋夕東堂同傅館長兄宿">秋夕東堂同傅館長兄宿</h2>
<p>紙窓銀燭雨聲前，草屋寒棲共老仙。不覺對床中夜語，青綾仍似玉堂年。</p>
<h2 id="鈐閣同劉子集詠">鈐閣同劉子集詠</h2>
<p>樹引肩輿入，山當對酒吟。泉流一壑響，雲度數峰陰。茲地塵境絕，逢君坐語深。誰言簪紱者，同有薜蘿心。</p>
<h2 id="應和見尋">應和見尋</h2>
<p>逶遲松桂林，之子能相尋。遠道驚長別，幽期感素心。楚台臨月迥，章水渡煙深。何物酬佳興，風牎彈玉琴。</p>
<h2 id="將赴京作">將赴京作</h2>
<p>七看梅發楚江濱，多難空餘一病身。闕下簡書催物役，鏡中臒貌愧冠紳。非才豈合仍求仕，薄祿深悲不逮親。此日滄波理征棹，回瞻松栢自沾巾。 <sub class="note annotation"><span class="note-mark">孫曰</span>感愴曲折。</sub></p>
<h2 id="將赴京登郡城春台作">將赴京登郡城春台作</h2>
<p>浮生奔走徧塵埃，重對鄉山病眼開。北望幾回仍赴闕，南還今日始登台。袁江晴抱星辰下，燕雁寒衝霧雨來。攀磴俯林墳極目，抽毫作賦嘆非才。</p>
<h2 id="登春台貽錢別駕">登春台貽錢別駕</h2>
<p>府公地主催科劇，高閣看山引興來。三峽波濤深送酒，萬峰嵐翠迥登台。黃花似與秋期約，塵世難逢笑口開。遺德古來韓廟在，為尋荒碣斸蒼苔。</p>
<h2 id="對雪贈客">對雪贈客</h2>
<p>江南素無此大雪，一夜覆地忽三尺。平明走覓江上村，不辨東阡與西陌。眼看世界入混茫，蔽野垂天同一色。訪舊虛回剡曲舟，閉門正臥袁安宅。山中古樹已開梅，甕裏新醪未潑醅。秪應吟倚湖邊棹，何用歌斟帳下杯。</p>
<h2 id="答符子">答符子</h2>
<p>新題十幅寄鈐岡，白雁西飛雲路長。因憶對床孤燭夜，一簾松月照山堂 。</p>
</div><script src="https://cdn.jsdelivr.net/lightgallery.js/1.0.1/js/lightgallery.min.js"></script><script>if (typeof lightGallery !== 'undefined') {
        var options = {
            selector: '.gallery-item'
        };
        lightGallery(document.getElementsByClassName('.article-gallery')[0], options);
        }</script>
    </div>
    <footer class="article-footer">
      
      
    </footer>
  </div>
  
  
    

  
</article>
</div>
    </main>
    <footer class="footer pt-4 mt-5">
  <div class="container">
    <div class="py-3">
      <div class="row justify-content-between">
        <div class="footer-brand col-lg-6 mb-5">
          
          <h1>Kaero Zhi</h1>
          
          <p class="mb-4">傍晚游吴市，因思古人散步，予载山妻，骑小电驴，自署吴散骑常侍，不亦可乎？</p>
          <ul class="social-nav list-inline">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
        </div>
        <div class="col-lg-4">
          <h5>友情链接</h5>
          <ul class="list-inline">
            
              <li class="list-inline-item">
                <a href="https://zesen.net/" title="泽森" target="_blank" rel="noopener">泽森</a>
              </li>
            
              <li class="list-inline-item">
                <a href="https://andersnoren.se/" title="Anders Norén" target="_blank" rel="noopener">Anders Norén</a>
              </li>
            
              <li class="list-inline-item">
                <a href="https://dlanham.com/" title="David Lanham" target="_blank" rel="noopener">David Lanham</a>
              </li>
            
              <li class="list-inline-item">
                <a href="https://acorn.imaging.xin/" title="Acorn" target="_blank" rel="noopener">Acorn</a>
              </li>
            
              <li class="list-inline-item">
                <a href="https://hexo.io/" title="Hexo" target="_blank" rel="noopener">Hexo</a>
              </li>
            
              <li class="list-inline-item">
                <a href="https://duoyu.wang/" title="To Base64" target="_blank" rel="noopener">To Base64</a>
              </li>
            
          </ul>
        </div>
      </div>
    </div>
    <hr class="hr" style="opacity: .25;">
    <div class="pt-3 pb-5">
      <ul class="list-inline mb-0 text-center">
        <li class="list-inline-item">&copy; 2024 Kaero Zhi</li>
        
        <li class="list-inline-item">Powered by <a href="http://hexo.io/" target="_blank">Hexo</a></li>
        <li class="list-inline-item">Designer <a href="https://kaerozhi.com" target="_blank">Kaero Zhi</a></li>
      </ul>
    </div>
  </div>
</footer>
  </div>
  <script src="/libs/feather/feather.min.js"></script>
<script src="/libs/lazysizes/lazysizes.min.js"></script>
<script src="https://cdn.jsdelivr.net/npm/bootstrap@5.3.1/dist/js/bootstrap.bundle.min.js" integrity="sha384-HwwvtgBNo3bZJJLYd8oVXjrBZt8cqVSpeBNS5n7C8IVInixGAoxmnlMuBnhbgrkm" crossorigin="anonymous"></script>

	<script src="/libs/tocbot/tocbot.min.js"></script>
	<script>
    tocbot.init({
      // Where to render the table of contents.
      tocSelector: '.js-toc',
      // Where to grab the headings to build the table of contents.
      contentSelector: '.js-toc-content',
      // Which headings to grab inside of the contentSelector element.
      headingSelector: 'h2, h3',
      // For headings inside relative or absolute positioned containers within content.
      hasInnerContainers: true,
    });
	</script>



	<!-- Swiper JS -->
	<script src="https://cdn.jsdelivr.net/npm/swiper@11/swiper-bundle.min.js"></script>
	<!-- Initialize Swiper -->
	<script>
		var swiper1 = new Swiper(".oneSwiper", {
			slidesPerView: "auto",
			centeredSlides: true,
			spaceBetween: 30,
			pagination: {
				el: ".swiper-pagination",
				clickable: true,
			},
    });
	</script>
    <!-- Initialize Swiper -->
    <script>
        var swiper2 = new Swiper(".article-photos-swiper", {
			slidesPerView: "auto",
            spaceBetween: 30,
            centeredSlides: true,
            autoplay: {
                delay: 2500,
                disableOnInteraction: false,
            },
            pagination: {
                el: ".swiper-pagination",
                dynamicBullets: true,
            },
        });
    </script>



  <script src="//cdnjs.cloudflare.com/ajax/libs/lightgallery/1.6.8/js/lightgallery-all.min.js"></script>
  <script src="//cdnjs.cloudflare.com/ajax/libs/justifiedGallery/3.6.5/js/jquery.justifiedGallery.min.js"></script>
  <script>
      (function ($) {
          $(document).ready(function () {
              if (typeof($.fn.lightGallery) === 'function') {
                  $('.article').lightGallery({ selector: '.gallery-item' });
              }
              if (typeof($.fn.justifiedGallery) === 'function') {
                  $('.justified-gallery > p > .gallery-item').unwrap();
                  $('.justified-gallery').justifiedGallery({
                      rowHeight : 320,
                      lastRow : 'justify',
                      margins : 5
                  });
              }
          });
      })(jQuery);
  </script>



<script src="/js/script.js"></script>


    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=G-MC9D4W0FB6"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-MC9D4W0FB6');
    </script>
    <!-- End Google Analytics -->

</body>
</html>