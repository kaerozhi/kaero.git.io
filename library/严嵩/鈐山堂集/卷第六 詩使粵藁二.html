<!DOCTYPE html>
<html lang="en">
<head>
  <meta charset="utf-8">
  
  
    <meta name="keywords" content="Waxa Design, 蛙夏, kaero, kaero zhi, designer, 自由设计师, blog, design, photography, photographer, chinese, suzhou, 旧体诗, 诗词">
  
  
    <meta name="description" content="傍晚游吴市，因思古人散步，予载山妻，骑小电驴，自署吴散骑常侍，不亦可乎？">
  
  <meta name="viewport" content="width=device-width, initial-scale=1, maximum-scale=1, user-scalable=0">
  <title>鈐山堂集卷第六 詩使粵藁二 |  Kaero Zhi</title>
  
    <link rel="apple-touch-icon" sizes="57x57" href="/assets/images/webclip/apple-touch-icon-57x57.png">
    <link rel="apple-touch-icon" sizes="72x72" href="/assets/images/webclip/apple-touch-icon-72x72.png">
    <link rel="apple-touch-icon" sizes="76x76" href="/assets/images/webclip/apple-touch-icon-76x76.png">
    <link rel="apple-touch-icon" sizes="114x114" href="/assets/images/webclip/apple-touch-icon-114x114.png">
    <link rel="apple-touch-icon" sizes="120x120" href="/assets/images/webclip/apple-touch-icon-120x120.png">
    <link rel="apple-touch-icon" sizes="144x144" href="/assets/images/webclip/apple-touch-icon-144x144.png">
    <link rel="apple-touch-icon" sizes="152x152" href="/assets/images/webclip/apple-touch-icon-152x152.png">
    <link rel="apple-touch-icon" sizes="180x180" href="/assets/images/webclip/apple-touch-icon-180x180.png">
    <link rel="apple-touch-icon" sizes="167x167" href="/assets/images/webclip/apple-touch-icon-167x167.png">
  
  
    <link rel="stylesheet" href="//cdnjs.cloudflare.com/ajax/libs/lightgallery/1.6.8/css/lightgallery.min.css">
    <link rel="stylesheet" href="//cdnjs.cloudflare.com/ajax/libs/justifiedGallery/3.6.5/css/justifiedGallery.min.css">
  
  
    <link rel="shortcut icon" href="/assets/images/favicon.png">
  
  
    <link rel="stylesheet" href="/libs/swiper/swiper-bundle.min.css"/>
  
  <link href="https://cdn.jsdelivr.net/npm/bootstrap@5.3.1/dist/css/bootstrap.min.css" rel="stylesheet" integrity="sha384-4bw+/aepP/YC94hEpVNVgiZdgIC5+VKNBQNGCHeKRQN+PtmoHDEXuppvnDJzQIu9" crossorigin="anonymous">
  <link rel="stylesheet" href="https://cdn.jsdelivr.net/npm/bootstrap-icons@1.10.5/font/bootstrap-icons.css">
  
<link rel="stylesheet" href="/css/style.css">

  <script src="/libs/jquery/jquery-3.7.0.min.js"></script>
  <script src="/libs/locomotive-scroll/locomotive-scroll.min.js"></script>
  <script>
    (function () {
        var scroll = new LocomotiveScroll();
    })();
  </script>
  <link rel="stylesheet" href="/libs/locomotive-scroll/locomotive-scroll.css"/>
<meta name="generator" content="Hexo 6.3.0"><link rel="alternate" href="/atom.xml" title="Kaero Zhi" type="application/atom+xml">
</head>


<body class=" page layout-page">
  <div class="main">
    <header id="header" class="my-5">
	<nav class="navbar navbar-expand-md">
		<div class="row container">
			<a class="navbar-brand col-6 col-sm-2 m-0" href="/">
			
				<h1>Kaero Zhi</h1>
			
			</a>
			<div class="navbar-sm col-sm-8 col-0 d-flex justify-content-center m-0">
				<ul class="navbar-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/tours">游历</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
			</div>
			<div class="col-6 col-sm-2 d-flex justify-content-end m-0">
				<button type="button" class="nav-btn" data-bs-toggle="modal" data-bs-target="#modalNavi">
					<span>目次</span>
				</button>
			</div>
			<div class="modal fade m-0 p-0" id="modalNavi">
				<div class="modal-dialog modal-fullscreen">
				  <div class="modal-content bg-dark text-white">
					<header class="modal-header border-0 row container my-5">
						<a class="modal-brand col-2" href="/">
						
							Kaero Zhi
						
						</a>
						<div class="col-6 col-sm-2 d-flex justify-content-end m-0">
							<button type="button" class="btn-close" data-bs-dismiss="modal">
								<span>目次</span>
							</button>
						</div>
					</header>
					<div class="modal-body row container">
						<ul class="modal-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/tours">游历</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
					</div>
					<footer class="modal-footer justify-content-center mb-5 border-0 row container">					  
						<ul class="social-nav">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
					</footer>			  
				  </div>
				</div>
			  </div>
		</div>
	</nav>
</header>
    <main>
      <div class="container">
  <div class="page-heading py-5 mt-5">
  <!-- page-type-title -->
  
    
<h1 class="page-type-title">鈐山堂集卷第六 詩使粵藁二</h1>
  
</div>
  <article id="page-" class="article article-type-page" itemprop="blogPost" itemscope itemtype="https://schema.org/BlogPosting">
  
  
  <div class="article-inner">
    
    <header class="article-header">
      
    </header>
    
    
    <nav class="js-toc"></nav>
    <div class="article-entry js-toc-content" itemprop="articleBody">
    
      <link rel="stylesheet" type="text/css" href="https://cdn.jsdelivr.net/lightgallery.js/1.0.1/css/lightgallery.min.css" /><div class=".article-gallery"><p>漁石唐龍 、升庵楊慎評點</p>
<h2 id="晨觀風洞登迭彩樓歷拱辰亭亭為鎮守傅中貴所創岩巒奇聳千里在目諸巡院有詩予輒次韻是日介行登賦不盡興也">晨觀風洞登迭彩樓歷拱辰亭亭為鎮守傅中貴所創岩巒奇聳千里在目諸巡院有詩予輒次韻是日介行登賦不盡興也</h2>
<p>孤亭絕嶂倚南天，碧樹蒼崖共莽然。八桂雲山供作賦，群公尊俎坐籌邊。嚴城鼓角傳清曙，落日帆檣出斷煙。王事未能窮勝覽，北風搖檝下湘川。</p>
<p>蒼茫寒霧起遙天，歲晏憑高思渺然。夜發仙槎南斗外，春瞻御座彩雲邊。湘源水色浮晴雪，桂嶺花枝拂瘴煙。莫恠題詩惜幽賞，子長奇興在山川。</p>
<h2 id="題風洞">題風洞</h2>
<p>寧知岩洞古，平臨闤闠中。梵閣開丹鷲，仙梯躡彩虹。遙峰晴吐霧，陰磴靜含風。安能賦招隱，來扳幽桂叢。</p>
<h2 id="題虞山廟">題虞山廟</h2>
<p>重華千載後，遺廟在南夷。弦想熏風奏，庭思鳳鳥儀。斷碑苔蘚合，幽洞薜蘿垂。仿髴移仙駕，乘雲度九疑。</p>
<h2 id="虞山宴別">虞山宴別</h2>
<p><em>臘二十五日，發桂林。方伯何君珊、憲使宗君璽、大參彭君夔、憲副張君佑、陳君伯獻、都帥戴君儀、王君繼善，偕餞虞山廟之南熏亭上。既謁廟，乃宴，乃往觀於廟後之韶音洞。既醉，賦詩留別諸君子。</em></p>
<p>山隱韶音洞，江橫舜帝祠。旌旄勤出餞，岩石借題詩。客路春梅色，湘洲碧草辭。都忘去程暮，留賞更傳巵。</p>
<p>贈言紛授簡，祖席迥臨城。奉使憐遐域，群公荷別情。漓波經地險，桂樹向冬榮。勝會知難再，相思一寄聲。</p>
<h2 id="暮次靈川懷寄大參師舜憲副天益二鄉丈">暮次靈川懷寄大參師舜憲副天益二鄉丈</h2>
<p>天南歲晚更依依，朔雪寒雲繞樹飛。投館驚看風土異，臨觴悵惜故人違。情同漓水仍西注，身似春鴻向北歸。想見郵亭頻駐馬，獨吟千嶂巳斜暉。</p>
<p>他鄉相見故人稀，聽唱驪歌欲濕衣。數酌猶臨碧水坐，兩輿空指暮林歸。池台月浸薇堂影，繡斧霜傳桂嶺威。長路題書祝餐飯，壯圖勛業莫相違。</p>
<h2 id="除夕全州少司徒梅軒蔣公邀集少傅敬所公之兄也致政宮傅張公涇川在座有詩次韻二首">除夕全州少司徒梅軒蔣公邀集少傅敬所公之兄也致政宮傅張公涇川在座有詩次韻二首</h2>
<p>除日他鄉倍憶家，聚星高會轉宜誇。能堪黃閣留賓席，正賴清尊遣歲華。青蕙色凌階下雪，玉梅香破臘前花。煙霜旅棹催晨發，已報春風動水涯。</p>
<p>台閣勛名重帝家，不因榮盛有矜誇。那知守歲逢椒頌，卻喜登堂詠棣華。吟就謝池憐夢草，醉歸唐苑憶看花。履端更有明朝慶，皇澤春陽總未涯。</p>
<h2 id="全州歲夜">全州歲夜</h2>
<p>殊俗聊相值，空堂誰與同。燈明深雪裏，歲盡漏聲中。野暗孤城柝，庭高古樹風。頻年遠為客，此○○○○。<sub class="note">闕後四字</sub></p>
<h2 id="元旦全州行慶禮">元旦全州行慶禮</h2>
<p>燎火通宵設，軒車拂曙來。星隨雙節動，雪映百廛開。聖壽齊嵩華，春陽徧草萊。翠華天北極，應○○○○。<sub class="note">闕後四字</sub></p>
<h2 id="元日燕宮傅涇川公第用韻">元日燕宮傅涇川公第用韻</h2>
<p>午橋來訪晉公家，重德高名豈浪誇。開徑竹松便逸隱，登堂山水占清華。宜春總換桃符帖，趁俗先傳彩勝花。願借栢觴增五福，直從滄海詠無涯。</p>
<p>碧潭青嶂繞千家，風景真堪對客誇。海內衣冠尊洛社，天南旌節駐皇華。春從陰穀潛回律，雪應豐年密宱花。他日勝游那可再，系帆重醉粵江涯。</p>
<h2 id="拜詶涇川公見贈">拜詶涇川公見贈</h2>
<p>曾隨玉署瞻先達，愧謁龍門已後時。往事殷勤勞晤語，非才流落負心知。湘山夜雨留觴久，漓浦春波放棹遲。別後雙魚難定覓，但吟佳句一相思。</p>
<h2 id="附錄贈詩-&lt;sub class=&quot;note&quot;&gt;並序&lt;/sub&gt;">附錄贈詩 <sub class="note">並序</sub></h2>
<p><em>編修嚴君維中，弘治乙丑進士。是科予為受卷官，見其制策驚人，擊節稱賞。既而不得預一甲之選，為之扼腕大息。往事不足深究，予謂乘除物理之數，君所就當未可量。書此識贈，以為後來左卷云。涇川病叟張澯。</em></p>
<p>回首玉堂天上游，驚看玉樹過南州。登科豈必傳三唱，受卷曾知讓一籌。館閣栽培他日地，文章經濟古人流。湘山夜雨皇華驛，傾倒能令老病瘳。</p>
<h2 id="發湘江">發湘江</h2>
<p>人日移舟湘水岸，東風吹浪散寒陰。城邊栢葉留春酌，沙際滄浪清客吟。<sub class="note annotation"><span class="note-mark">楊曰</span>清字佳。</sub> 咽村小徑通漁浦，石壁回溪暎竹林。時向舟人問佳境，前程幾處費登臨。</p>
<h2 id="石期驛逢李明府">石期驛逢李明府</h2>
<p>清苦東安令，心期得共論。官看銅綬貴，貧惜布袍溫。野樹依巒嶂，<sub class="note annotation"><span class="note-mark">楊曰</span>澹泊。</sub>春江對驛門。天涯一攜手，風雨送離尊。</p>
<h2 id="早霽與計使君泛湘江遂登望岳亭觀武侯廟新成">早霽與計使君泛湘江遂登望岳亭觀武侯廟新成</h2>
<p>倚棹江天豁，移尊草閣幽。到窻分嶽翠，當檻瀉烝流。春至花經眼，秋深月滿樓。使君時對客，詩興繞滄洲。</p>
<p>川接烝湘會，城臨棟宇開。武侯今寂寞，公為掃莓苔。世遠懷龍臥，江春識雁回。天涯山水郡，落日進餘杯。</p>
<h2 id="予少孤多病恆有憂生之嗟今年四十矣日月於邁祿不逮養學未有聞使經衡山適遘初度矢痛申情爰成茲詠焉">予少孤多病恆有憂生之嗟今年四十矣日月於邁祿不逮養學未有聞使經衡山適遘初度矢痛申情爰成茲詠焉</h2>
<p>婉孌為童子，父母不暫離。出門十顧望，恆恐兒寒飢。受氣素薄弱，既長猶尫羸。多疢貽親憂，焉保黃發期。庸知四十載，老大生髭須。中朝玷榮祿，出使萬里歸。公廚飯白粲，文錦褰華衣。衣食豈不美，親養弗可追。初度臨茲辰，愴惻有餘悲。海波逝莫回，悲傷竟何為。</p>
<p>飭駕辭桂嶺，弭棹越江湘。我行幾何時，巳涉萬里疆。萬里豈漫游，王命肅所將。咨詢徧原隰，登眺窮崖岡。聞昔太史公，足跡好瓌奇。東游探禹穴，南浮逾九疑。山川激壯氣，一以昌文章。赧予誠薄陋，懷古意慨慷。男子始生朝，弧矢懸門堂。眷言四方志，豈必懷故鄉。睠彼孤黃鵠，矯翮云天翔。啾啾茅簷下，燕雀空榆枋。</p>
<p>弱齡不量力，高視慕前儔。學道思理人，洗心念寡尤。奄忽逾四齡，此志但悠悠。聰明異前時，行業不加修。抱冊時呻吟，寧免遺忘憂。雕蟲技何補，食粟顏堪羞。中夜起長嘆，反躬時內省。宣父戒無聞，漆雕慚未信。勛業弗及時，白髮忽生鬢。嗟彼萬里道，中途可旋軫。願言加餐飯，努力桑榆晚。<sub class="note annotation"><span class="note-mark">楊曰</span>三首有古選風。</sub></p>
<h2 id="歸次醴陵">歸次醴陵</h2>
<p>悠悠駐雙騎，翼翼抗前旌。雲物媚清旦，山水暎孤城。平野楚煙碧，高峰松雪明。客愁渾欲失，巳入故鄉程。</p>
<h2 id="慧力寺-&lt;sub class=&quot;note&quot;&gt;臨江&lt;/sub&gt;">慧力寺 <sub class="note">臨江</sub></h2>
<p>古道蒼松轉，重洲碧水連。橋傳伏馬地，台憶讀書年。客舫平沙倚，禪燈夕嶂懸。馳驅愧塵鞅，棲息嘆何緣。</p>
<h2 id="移疾慧力方丈呈郡中諸君子-時有寧藩之變">移疾慧力方丈呈郡中諸君子 時有寧藩之變</h2>
<p>城市誰能此地游，石堂禪榻借深幽。藤蘿月上諸峰靜，樓閣風回古木秋。病身偶似維摩室，客思應同王粲樓。巳惜浮萍自流轉，卻扳叢桂更淹留。</p>
<p>漫懷陶謝與同游，悵惜青山古寺幽。江縣羽書頻報警，石門蘿薜自宜秋。孤城片月聞吹角，落日千峰對倚樓。瀟水驛亭舟楫地，異時尊俎記相留。</p>
<h2 id="不寐">不寐</h2>
<p>羽檄連宵至，征兵列郡聞。乾坤遂戎馬，云日更炎氛。食祿寧辭難，臨危好策勛。燈殘僧閣夜，孤枕百憂紛。</p>
<h2 id="夜至太平觀">夜至太平觀</h2>
<p>暝色山徑入，鐘聲林杪來。道人驚客至，燭下松門開。瑤席凝芳篆，琳館絕浮埃。塵襟藉消豁，天明車騎催。</p>
<p>群仙朝上帝，高居儼太清。玉池泉不涸，玄圃樹長榮。劍作蒼龍躍，笙同彩鳳鳴。倘因值靈藥，此地問長生。</p>
<h2 id="陳節推久在南昌寄贈">陳節推久在南昌寄贈</h2>
<p>郡閣蕭條晝掩扉，窻中林岫待玄暉。東湖亦是桑乾水，應望袁山日憶歸。<sub class="note annotation"><span class="note-mark">楊曰</span>是真唐絕。</sub></p>
<h2 id="贈陳侍御原習">贈陳侍御原習</h2>
<p>木落歲年晚，空江忽到公。世途千轍異，高論一尊同。懷玉幽人志，纓冠國士風。重溟隔南紀，瞻望渺行驄。</p>
<h2 id="郡內逢春">郡內逢春</h2>
<p>春日春台宜引望，萬家城郭慶春新。彩旛花勝巧隨俗，栢葉梅枝清傍人。離離雪樹開晴旭，冉冉風煙度野津。還沾郡邸賓筵醉，轉覺鄉園物候親。</p>
<h2 id="盧洲宴集值雨贈羅使君">盧洲宴集值雨贈羅使君</h2>
<p>名園邀客綠尊開，紅斾行春五馬來。江迥波聲喧幾席，山寒霧色隱樓台。庭中翠蔭延修竹，林下幽芳折老梅。為報青陽布新令，滿城甘雨使車回。</p>
<h2 id="過雙龍寺">過雙龍寺</h2>
<p>入穀嵐霏重，開門松寺深。灘流萬木罅，蘿擁眾峰陰。溪鷺仍寒浴，潭龍或夜吟。楚地多風雨，春山不可尋。</p>
<h2 id="山行贈仁甫">山行贈仁甫</h2>
<p>萬峰雲度壑，孤寺雨鳴溪。馬渡溪前水，疑憐錦障泥。</p>
<p>共宿東窻中，下宵雷雨聞。風塵遲雙劍，好為拭龍文。</p>
<h2 id="寄仁甫">寄仁甫</h2>
<p>篁木翳深嶺，獨行千嶂間。溪山正奇絕，霖潦倦躋攀。聞子渡前壑，日暮臨河還。相思阻幽夢，一夜雨潺湲。</p>
<h2 id="題黃氏池亭">題黃氏池亭</h2>
<p>黃生池閣清，獨宿怡我情。高窻延霧色，曲澗繞泉聲。鄰里閒能過，鷗魚近不驚。永學溪中釣，寧求世上名。</p>
<h2 id="雨望">雨望</h2>
<p>高樓集飛雨，半入空蒙間。梅痕低暎水，草閣暝依山。境寂渾饒睡，杯深忽破顏。五嶺愁難望，煙中凝翠鬟。</p>
<h2 id="贈張秀才">贈張秀才</h2>
<p>吾愛張明府，承家不乏賢。芳蘭臨謝砌，白璧照藍田。暮雪明書幌，春鶯對別筵。天池待鳴鳳，彩翼看騰騫。</p>
<h2 id="春日游石乳洞">春日游石乳洞</h2>
<p>躋險遘靈室，賞勝得仙溪。紫泉飛作雨，玉髓積如泥。暫駐心魂爽，重尋岩徑迷。擬結丹霞想，來從靜者棲。</p>
<p>地隱林巒秀，春餘草木芳。古岩宜置酒，清溜忽沾裳。有象名難具，無言趣轉忘。未雲歡賞罷，歌吹送殘陽。</p>
<h2 id="游洪陽洞">游洪陽洞</h2>
<p>二仙何代隱岩阿，澗綠山青長薜蘿。塵世總經桑海變，丹丘長占水雲多。天台到擬逢桃實，石室歸疑爛斧柯。思向此中尋靜侶，因牽俗累欲如何。</p>
<h2 id="彬江羅使君宴別">彬江羅使君宴別</h2>
<p>乳洞初旋蓋，郵亭複此筵。夜歌臨浦月，春賞寄雲泉。賓從滁山醉，風流峴水傳。所嗟牽遠役，安得重延緣。</p>
<h2 id="師儉堂">師儉堂</h2>
<p>山泉野飯聊今夕，金穀銅駞非故時。隨緣自有數椽足，題儉真成一字師。</p>
<h2 id="雙溪">雙溪</h2>
<p>宛似名山入武溪，花源仙艇記還迷。春圃剪蔬逢客至，午窻丸藥聽鶯啼。</p>
<h2 id="題龍封君頤貞卷">題龍封君頤貞卷</h2>
<p>學道人未識，端居遺俗紛。云龜導真息，玄豹養深文。履坦自多吉，逃名世卻聞。當時讀易處，幽室灑蘭芬。</p>
<h2 id="蕭氏鳳山別業">蕭氏鳳山別業</h2>
<p>卜築傍幽深，煙霞費遠尋。窻喧石磵水，檻落翠峰陰。巢鵲依新主，溪花發故林。應招白雲侶，終日伴閒吟。</p>
<h2 id="郡學羅守新肄樂請予觀賦">郡學羅守新肄樂請予觀賦</h2>
<p>朅聞金絲奏，洋洋黌舍中。跡類觀周廟，神疑游澤宮。征師來獨遠，享聖禮攸崇。茲郡慚遐僻，居然鄒魯風。○ <sub class="note">闕一字</sub> 哉賢守化，不羨蜀文翁。</p>
<h2 id="閱武亭置酒">閱武亭置酒</h2>
<p>山擁賓筵翠，城圍將壘高。霜天清鼓角，雲日麗旌旄。箭迅穿鴻鵠，杯香擘蠏𧑃。取醉自茲別，臨岐贈寶刀。</p>
<h2 id="曉登春台">曉登春台</h2>
<p>樓閣山寒裏，肩輿衝曉來。仲冬群木下，初日萬峰開。平野何寥邈，層城亦壯哉。予心慕奇勝，欲別更登台。<sub class="note annotation"><span class="note-mark">楊曰</span>首尾清典。</sub></p>
<p>山暝煙嵐合，城高睥睨齊。攀躋興不極，曠望意還迷。風壤荊吳際，星文翼軫西。遺祠深木裏，來客拜昌黎。</p>
<h2 id="和唐侍御晚登春台">和唐侍御晚登春台</h2>
<p>春台夕上興猶奇，落木蒼蒼白日遲。行傍徑梅詩自好，坐看松嶂榻頻移。江城攬轡霜威迥，山閣開尊月色宜。莫為浮雲望天際，恐增愁思倚闌時。</p>
<h2 id="曉登春台用韻">曉登春台用韻</h2>
<p>翠嶺煙開楚望奇，綠江天盡鳥飛遲。松彬覆郭泠風起，樓閣當空淑景移。岩樹故因時序改，山雲豈與俗情宜。雙峰寂寂應相對，悵憶高人獨往時。<sub class="note">二袁山，漢高士袁京所居。</sub></p>
<h2 id="惠上人房">惠上人房</h2>
<p>絕壑聞流水，香床住半天。林間飛蓋入，松下看雲眠。穀鳥知春候，曇花識靜緣。冥心遺所適，豈必定中禪。</p>
<h2 id="夏夜府公辱過">夏夜府公辱過</h2>
<p>山月照庭際，如傳松桂神。到門銀燭遠，當席錦袍新。自惜迂疏舊，多慚寵顧頻。荒居寡承奉，小酌愧情真。</p>
<h2 id="酬羅使君仰山之招">酬羅使君仰山之招</h2>
<p>開緘見月生幽思，清曉雨聲翻屋來。千峰古木啼猿處，空憶題詩坐石苔。</p>
<h2 id="鈐山夜別簡侍禦得寬字">鈐山夜別簡侍禦得寬字</h2>
<p>柱史來天上，相過坐夜闌。霜威清蹔假，月色好同看。晨渡河氷壯，春浮楚澤寬。台臣綱紀地，送子見才難。</p>
<h2 id="陽春書院唐朱二侍御邀集-逆藩故宮也">陽春書院唐朱二侍御邀集 逆藩故宮也</h2>
<p>陽春院裏花仍發，不飲其如春色何。高台曲沼人能到，遲日濃煙景自多。猶憐綠水飛鴻雁，更著蘭舟採芰荷。章郡升平異前日，時邀驄馬一相過。</p>
<h2 id="薛樓宴集次汪戶部希會是日出師捕安義之寇">薛樓宴集次汪戶部希會是日出師捕安義之寇</h2>
<p>城外章江碧草春，城頭高閣綺筵新。野航受客還依渡，江燕穿花不避人。山川南國登臨在，今古浮雲感慨頻。戰舸眼邊連夜發，捷書早報放吾顰。</p>
<h2 id="夜登明遠樓同王陽明中丞唐朱二察院">夜登明遠樓同王陽明中丞唐朱二察院</h2>
<p>遙夜肅已靜，朗月照重湖。風窻倚天漢，星嶠臨蓬壺。的的徐亭樹，寥寥霜署烏。微言歡欲奉，清賞未云徂。</p>
<h2 id="龜峰寺-&lt;sub class=&quot;note&quot;&gt;弋陽縣&lt;/sub&gt;">龜峰寺 <sub class="note">弋陽縣</sub></h2>
<p>森森蔭水栢，暝暝入山煙。始驚靈境絕，忽步翠微先。異狀群峰出，幽探萬慮捐。心期駕鸞鶴，從此問真仙。</p>
<p>鳥鳴芳樹暗，雲度碧峰陰。春益林巒秀，山圍洞壑深。青蓮窺色相，綠竹動謳吟。人世那逢此，丹溪一一臨。</p>
<h2 id="上巳玉山集">上巳玉山集</h2>
<p>岩嶂何盤鬱，汀洲複渺綿。江深迷草樹，林霽淨風煙。蘭葉修春禊，楊花對別筵。不醉河陽酒，愁心益惋然。</p>
<p>懷玉今辰到，官亭憩晚晴。連山雨渺渺，獨樹花盈盈。對酒三春暮，離家一月程。舊窓園木暗，惆悵忽聞鶯。</p>
<h2 id="塔山望-&lt;sub class=&quot;note&quot;&gt;玉山縣&lt;/sub&gt;">塔山望 <sub class="note">玉山縣</sub></h2>
<p>初聞流泉響，漸入深林間。靈峰窺寶塔，竹徑款禪關。晻曖花覆谷，空蒙雨暎山。回看萬壑裏，雲霧渺人寰。</p>
<h2 id="自西湖入靈隱上天竺">自西湖入靈隱上天竺</h2>
<p>蘇橋初進艇，露峰忽振衣。三竺開丹鷲，諸天在翠微。磵水浮花片，松磴鎖煙霏。屈折岩扉到，蕭條苔徑歸。藉草還留酌，聞香頓首機。</p>
<h2 id="嘉興三塔寺留別朝儀子謙二使君年丈">嘉興三塔寺留別朝儀子謙二使君年丈</h2>
<p>三塔移舟望 <sub class="note annotation"><span class="note-mark">楊曰</span>奇儁</sub> 若仙，穹林翠壑俯江煙。鶯花對酒城春麗，鍾梵登樓海日先。世路無端頻送客，空門不礙擬逃禪。與君更是燕吳別，衝雨開帆各惘然。<sub class="note">寺圃有先照樓。</sub></p>
<h2 id="虎丘寺侍少傅守溪公游奉次高韻">虎丘寺侍少傅守溪公游奉次高韻</h2>
<p>禪徑香台訪碧山，玉堂黃閣奉台顏。乍揮藻翰花爭麗，久脫朝簪鶴並間。林下看雲松影靜，岩邊著屐蘚痕斑。分明仙舸中流坐，瞻送宮袍月下還。</p>
<p>潭渚逶迤草樹重，上方台殿隱孤峰。清輝夜吐吳城月，虛籟寒生梵院松。窓瞰浦雲宜引望，石留僧講謾遺蹤。移舟更欲歸城市，惆悵青山日暮鐘。<sub class="note">山嵮有閣名千頃雲。寺前千人石，生公說法處。</sub></p>
<h2 id="東平遇雨">東平遇雨</h2>
<p>急雨來東郡，蕭蕭亂入雲。禱祠諸路見，亢旱一春聞。風疾吹疑斷，天高灑易紛。都饒萬民望，吾亦洗炎氛。</p>
<h2 id="蓮花澱舟泛-&lt;sub class=&quot;note&quot;&gt;雄縣&lt;/sub&gt;">蓮花澱舟泛 <sub class="note">雄縣</sub></h2>
<p>沿洄洲渚異，演漾水雲空。綠荷初冒日，青蘋解起風。唳鶴橫天迥，眠鷗炯雲同。會意聊自適，望美轉難窮。</p>
<h2 id="盧溝橋">盧溝橋</h2>
<p><sub class="note annotation"><span class="note-mark">楊曰</span>起句是古選。</sub> 逝波與行客，汨汨無時休。猊蟠明積雪，虹飲亙長流。曉月迷征騎，春沙壓弊裘。經過道傍寺，暍思且淹留。</p>
<h2 id="憶鈐山寄溪亭明府">憶鈐山寄溪亭明府</h2>
<p>小徑升堂綠檜長，翠屏終日對鈐岡。丘園物色閒閒在，朝市風塵事事忙。尚憶琴尊同笑語，最憐風雨發舟航。朝來馬上逢鄉使，為寄新詩當八行。</p>
<h2 id="南京戶部後池雙蓮同乾大司徒王公邀賦">南京戶部後池雙蓮同乾大司徒王公邀賦</h2>
<p>朱夏尚書省，池蓮表異祥。絳葩開並蒂，青乳結連房。晻薆紅雲麗，披飜翠蓋長。文鴛紛比翼，振鷺儼分行。引類何猜妬，凌波故頡頑。靈妃泛湘浦，趙女入昭陽。照月平分影，迎風倍有香。瑞呈鮫室外，盛過鯉湖傍。旱暵憂方劇，芬敷理詎常。氣和占聖世，地重切公堂。嘉木歆連理，靈芝頌九光。予慚職歌頌，留賞濫華觴。</p>
</div><script src="https://cdn.jsdelivr.net/lightgallery.js/1.0.1/js/lightgallery.min.js"></script><script>if (typeof lightGallery !== 'undefined') {
        var options = {
            selector: '.gallery-item'
        };
        lightGallery(document.getElementsByClassName('.article-gallery')[0], options);
        }</script>
    </div>
    <footer class="article-footer">
      
      
    </footer>
  </div>
  
  
    

  
</article>
</div>
    </main>
    <footer class="footer pt-4 mt-5">
  <div class="container">
    <div class="py-3">
      <div class="row justify-content-between">
        <div class="footer-brand col-lg-6 mb-5">
          
          <h1>Kaero Zhi</h1>
          
          <p class="mb-4">傍晚游吴市，因思古人散步，予载山妻，骑小电驴，自署吴散骑常侍，不亦可乎？</p>
          <ul class="social-nav list-inline">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
        </div>
        <div class="col-lg-4">
          <h5>友情链接</h5>
          <ul class="list-inline">
            
              <li class="list-inline-item">
                <a href="https://zesen.net/" title="泽森" target="_blank" rel="noopener">泽森</a>
              </li>
            
              <li class="list-inline-item">
                <a href="https://andersnoren.se/" title="Anders Norén" target="_blank" rel="noopener">Anders Norén</a>
              </li>
            
              <li class="list-inline-item">
                <a href="https://dlanham.com/" title="David Lanham" target="_blank" rel="noopener">David Lanham</a>
              </li>
            
              <li class="list-inline-item">
                <a href="https://acorn.imaging.xin/" title="Acorn" target="_blank" rel="noopener">Acorn</a>
              </li>
            
              <li class="list-inline-item">
                <a href="https://hexo.io/" title="Hexo" target="_blank" rel="noopener">Hexo</a>
              </li>
            
              <li class="list-inline-item">
                <a href="https://duoyu.wang/" title="To Base64" target="_blank" rel="noopener">To Base64</a>
              </li>
            
          </ul>
        </div>
      </div>
    </div>
    <hr class="hr" style="opacity: .25;">
    <div class="pt-3 pb-5">
      <ul class="list-inline mb-0 text-center">
        <li class="list-inline-item">&copy; 2024 Kaero Zhi</li>
        
        <li class="list-inline-item">Powered by <a href="http://hexo.io/" target="_blank">Hexo</a></li>
        <li class="list-inline-item">Designer <a href="https://kaerozhi.com" target="_blank">Kaero Zhi</a></li>
      </ul>
    </div>
  </div>
</footer>
  </div>
  <script src="/libs/feather/feather.min.js"></script>
<script src="/libs/lazysizes/lazysizes.min.js"></script>
<script src="https://cdn.jsdelivr.net/npm/bootstrap@5.3.1/dist/js/bootstrap.bundle.min.js" integrity="sha384-HwwvtgBNo3bZJJLYd8oVXjrBZt8cqVSpeBNS5n7C8IVInixGAoxmnlMuBnhbgrkm" crossorigin="anonymous"></script>

	<script src="/libs/tocbot/tocbot.min.js"></script>
	<script>
    tocbot.init({
      // Where to render the table of contents.
      tocSelector: '.js-toc',
      // Where to grab the headings to build the table of contents.
      contentSelector: '.js-toc-content',
      // Which headings to grab inside of the contentSelector element.
      headingSelector: 'h2, h3',
      // For headings inside relative or absolute positioned containers within content.
      hasInnerContainers: true,
    });
	</script>



	<!-- Swiper JS -->
	<script src="https://cdn.jsdelivr.net/npm/swiper@11/swiper-bundle.min.js"></script>
	<!-- Initialize Swiper -->
	<script>
		var swiper1 = new Swiper(".oneSwiper", {
			slidesPerView: "auto",
			centeredSlides: true,
			spaceBetween: 30,
            effect: 'fade',
            autoplay: {
                delay: 2500,
                disableOnInteraction: false,
            },
			pagination: {
				el: ".swiper-pagination",
				clickable: true,
			},
    });
	</script>
    <!-- Initialize Swiper -->
    <script>
        var swiper2 = new Swiper(".article-photos-swiper", {
			slidesPerView: "auto",
            spaceBetween: 30,
            centeredSlides: true,
            effect: 'fade',
            autoplay: {
                delay: 3500,
                disableOnInteraction: false,
            },
            pagination: {
                el: ".swiper-pagination",
                dynamicBullets: true,
            },
        });
    </script>



  <script src="//cdnjs.cloudflare.com/ajax/libs/lightgallery/1.6.8/js/lightgallery-all.min.js"></script>
  <script src="//cdnjs.cloudflare.com/ajax/libs/justifiedGallery/3.6.5/js/jquery.justifiedGallery.min.js"></script>
  <script>
      (function ($) {
          $(document).ready(function () {
              if (typeof($.fn.lightGallery) === 'function') {
                  $('.article').lightGallery({ selector: '.gallery-item' });
              }
              if (typeof($.fn.justifiedGallery) === 'function') {
                  $('.justified-gallery > p > .gallery-item').unwrap();
                  $('.justified-gallery').justifiedGallery({
                      rowHeight : 480,
                      lastRow : 'justify',
                      margins : 10
                  });
              }
          });
      })(jQuery);
  </script>



<script src="/js/script.js"></script>


    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=G-MC9D4W0FB6"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-MC9D4W0FB6');
    </script>
    <!-- End Google Analytics -->

</body>
</html>