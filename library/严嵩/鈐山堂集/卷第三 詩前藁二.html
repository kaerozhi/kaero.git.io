<!DOCTYPE html>
<html lang="en">
<head>
  <meta charset="utf-8">
  
  
    <meta name="keywords" content="Waxa Design, 蛙夏, kaero, kaero zhi, designer, 自由设计师, blog, design, photography, photographer, chinese, suzhou, 旧体诗, 诗词">
  
  
    <meta name="description" content="傍晚游吴市，因思古人散步，予载山妻，骑小电驴，自署吴散骑常侍，不亦可乎？">
  
  <meta name="viewport" content="width=device-width, initial-scale=1, maximum-scale=1, user-scalable=0">
  <title>鈐山堂集卷第三 詩前藁二 |  Kaero Zhi</title>
  
    <link rel="apple-touch-icon" sizes="57x57" href="/assets/images/webclip/apple-touch-icon-57x57.png">
    <link rel="apple-touch-icon" sizes="72x72" href="/assets/images/webclip/apple-touch-icon-72x72.png">
    <link rel="apple-touch-icon" sizes="76x76" href="/assets/images/webclip/apple-touch-icon-76x76.png">
    <link rel="apple-touch-icon" sizes="114x114" href="/assets/images/webclip/apple-touch-icon-114x114.png">
    <link rel="apple-touch-icon" sizes="120x120" href="/assets/images/webclip/apple-touch-icon-120x120.png">
    <link rel="apple-touch-icon" sizes="144x144" href="/assets/images/webclip/apple-touch-icon-144x144.png">
    <link rel="apple-touch-icon" sizes="152x152" href="/assets/images/webclip/apple-touch-icon-152x152.png">
    <link rel="apple-touch-icon" sizes="180x180" href="/assets/images/webclip/apple-touch-icon-180x180.png">
    <link rel="apple-touch-icon" sizes="167x167" href="/assets/images/webclip/apple-touch-icon-167x167.png">
  
  
    <link rel="stylesheet" href="//cdnjs.cloudflare.com/ajax/libs/lightgallery/1.6.8/css/lightgallery.min.css">
    <link rel="stylesheet" href="//cdnjs.cloudflare.com/ajax/libs/justifiedGallery/3.6.5/css/justifiedGallery.min.css">
    
    
    <link rel="shortcut icon" href="/assets/images/favicon.png">
  
  
    <link rel="stylesheet" href="/libs/swiper/swiper-bundle.min.css"/>
  
  <link href="https://cdn.jsdelivr.net/npm/bootstrap@5.3.1/dist/css/bootstrap.min.css" rel="stylesheet" integrity="sha384-4bw+/aepP/YC94hEpVNVgiZdgIC5+VKNBQNGCHeKRQN+PtmoHDEXuppvnDJzQIu9" crossorigin="anonymous">
  <link rel="stylesheet" href="https://cdn.jsdelivr.net/npm/bootstrap-icons@1.10.5/font/bootstrap-icons.css">
  
<link rel="stylesheet" href="/css/style.css">

  <script src="/libs/jquery/jquery-3.7.0.min.js"></script>
  <script src="/libs/locomotive-scroll/locomotive-scroll.min.js"></script>
  <script>
    (function () {
        var scroll = new LocomotiveScroll();
    })();
  </script>
  <link rel="stylesheet" href="/libs/locomotive-scroll/locomotive-scroll.css"/>
<meta name="generator" content="Hexo 6.3.0"><link rel="alternate" href="/atom.xml" title="Kaero Zhi" type="application/atom+xml">
</head>


<body class=" page layout-page">
  <div class="main">
    <header id="header" class="my-5">
	<nav class="navbar navbar-expand-md">
		<div class="row container">
			<a class="navbar-brand col-6 col-sm-2 m-0" href="/">
			
				<h1>Kaero Zhi</h1>
			
			</a>
			<div class="navbar-sm col-sm-8 col-0 d-flex justify-content-center m-0">
				<ul class="navbar-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
			</div>
			<div class="col-6 col-sm-2 d-flex justify-content-end m-0">
				<button type="button" class="nav-btn" data-bs-toggle="modal" data-bs-target="#modalNavi">
					<span>目次</span>
				</button>
			</div>
			<div class="modal fade m-0 p-0" id="modalNavi">
				<div class="modal-dialog modal-fullscreen">
				  <div class="modal-content bg-dark text-white">
					<header class="modal-header border-0 row container my-5">
						<a class="modal-brand col-2" href="/">
						
							Kaero Zhi
						
						</a>
						<div class="col-6 col-sm-2 d-flex justify-content-end m-0">
							<button type="button" class="btn-close" data-bs-dismiss="modal">
								<span>目次</span>
							</button>
						</div>
					</header>
					<div class="modal-body row container">
						<ul class="modal-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
					</div>
					<footer class="modal-footer justify-content-center mb-5 border-0 row container">					  
						<ul class="social-nav">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
					</footer>			  
				  </div>
				</div>
			  </div>
		</div>
	</nav>
</header>
    <main>
      <div class="container">
  <div class="page-heading py-5 mt-5">
  <!-- page-type-title -->
  
    
<h1 class="page-type-title">鈐山堂集卷第三 詩前藁二</h1>
  
</div>
  <article id="page-" class="article article-type-page" itemprop="blogPost" itemscope itemtype="https://schema.org/BlogPosting">
  
  
  <div class="article-inner">
    
    <header class="article-header">
      
    </header>
    
    
    <nav class="js-toc"></nav>
    <div class="article-entry js-toc-content" itemprop="articleBody">
    
      <link rel="stylesheet" type="text/css" href="https://cdn.jsdelivr.net/lightgallery.js/1.0.1/css/lightgallery.min.css" /><div class=".article-gallery"><p>鷺沙孫偉、升庵楊慎評點</p>
<h2 id="仰山酬贈韓劉二子">仰山酬贈韓劉二子</h2>
<p>迢逓窮山裏，君能枉見尋。松門駐雙騎，蘿徑鳴孤琴。衣上雲嵐色，林中經梵音。應悲市朝客，誰到白雲深。</p>
<h2 id="贈西泉子">贈西泉子</h2>
<p>到君衡門下，修竹兩三竿。高已遠人俗，貧能慰母歡。邀予進草飯，夕語坐蒲團。真與時相棄，泉巾獨自冠。</p>
<h2 id="酬別劉梅國兄">酬別劉梅國兄</h2>
<p>故人千里別，何意到空林。觀榜曾隨驥，遺詩比贈金。青天尋蜀道，夜雪度山陰。明發巴陵渚，煙波愁我心。</p>
<h2 id="夏日江亭贈客">夏日江亭贈客</h2>
<p>江喧過雨時，綠樹搖南颸。歸客乘流下，扁舟向我辭。台臨春望迥，山繞旅行遲，無限䕷蕪草，因君寄所思。 <sub class="note annotation"><span class="note-mark">孫曰</span>風韻逼古調。</sub></p>
<h2 id="奉答符少參先生見賀生男之什">奉答符少參先生見賀生男之什</h2>
<p>今旦啟茅宇，把酒對花枝。門見弧懸日，堂開履滿時。主人洗愁病，野客同襟期。家事區區爾，能勞長者知。</p>
<p>剝啄驚敲戶，緘題重越疆。將雛新曲妙，遺鯉故情長。兒子嗤豚犬，瓊瑤借寵光。夜闌還擊節，轉益病夫狂。</p>
<h2 id="奉酬空同先生垂訪見貽">奉酬空同先生垂訪見貽</h2>
<p>病來渾與故人疏，珍重能勞長者車。地僻柴門堪系馬，家貧蕉葉可供書。鶯花對酒三春暮，風雅聞音百代餘。長願飲河心自足，卻慚和郢曲難如。</p>
<h2 id="鈐閣贈傅侍禦兄">鈐閣贈傅侍禦兄</h2>
<p>素琴遠抱有餘情，草閣孤峰眼共明。黃菊幾逢詞客病，綠尊今對故人清。留君小作山中宿，念我虛題榜下名。信有膏肓在泉石，十年從宦竟無成。 <sub class="note annotation"><span class="note-mark">孫曰</span>文緣情生自好。</sub></p>
<p>山游處處見山情，極目秋空萬里明。石磴屢緣心未倦，松亭小坐思尤清。林中久負幽人約，壁上新題過客名。自是登高能賦手，看君四韻已俱成。</p>
<h2 id="答友人">答友人</h2>
<p>一官廁朝籍，出入承明墀。十年臥林巷，恍若與時違。當時同升侶，往往列金緋。吾豈薄榮利，貧病恆相羇。清晨閱明鏡，了了見須眉。自非食肉相，藏拙安所宜。</p>
<h2 id="次韻田水南兄見訪">次韻田水南兄見訪</h2>
<p>諸公天上多台省，此客江邊秪草堂。騎馬看花空昨 <sub class="note">以下闕文</sub></p>
<h2 id="酬別張侍御">酬別張侍御</h2>
<p>春風曾駐木蘭舟，使節真看萬里游。攬轡霜威清瘴海，停杯詩興滿滄洲。天寒江縣城空閉，秋旱山田穀未收。多病有懷談莫盡，送君分首重淹留。</p>
<h2 id="送顧使君華玉赴全州">送顧使君華玉赴全州</h2>
<p>吳客孤帆楚水涯，碧雲千里度長沙。湘山獨夜看明月，莫聽猿聲易憶家。</p>
<h2 id="贈相命顏生">贈相命顏生</h2>
<p>掃榻雲林白晝眠，行藏於我固悠然。元無蔡澤輕肥念，不向唐生更問年。</p>
<h2 id="別友人">別友人</h2>
<p>此夜孤燈共草堂，明朝雙屐度瀟湘。亦知心跡無南北，未道相違是兩鄉。</p>
<h2 id="雪後鈐山寄友">雪後鈐山寄友</h2>
<p>江上日日吹北風，茅屋擁被臥如弓。楚鄉物色是 <sub class="note">黨作非</sub> 燕北，晴雪樓台似畫中。病骨總緣詩思瘦，屏居長與歲年窮。毳裘貂帽憶京國，佩馬朝天過苑東。</p>
<h2 id="寄陸太史">寄陸太史</h2>
<p>客舍燕台對雪眠，別來心跡兩茫然。青山有地淹貧病，白日無情換歲年。駑馬極知難附驥，玉堂真嘆遠瞻天。新詩海內流傳遍，憑寄楓林水石邊。</p>
<h2 id="酬雁洲見寄">酬雁洲見寄</h2>
<p>南山有松松有蘿，昔日結交今謂何？但使同吟白雲嶠，何湏獨上金鑾坡。</p>
<p>何處雲山疋馬歸，暮雲相望兩依依。憑君慰我尺素寄，日日江樓有雁飛。</p>
<p>北風吹雪滿汀洲，欲折梅花不自由。無限離情渺難寄，題詩更上一層樓。 <sub class="note annotation"><span class="note-mark">孫曰</span>寄思不等閒，韻調自別。三詩盡得唐人三昧，而機樣則自出也。</sub></p>
<h2 id="寄謝子">寄謝子</h2>
<p>謝公江海士，鎩羽在空林。高臥不出戶，閒堂春草深。積霖注南國，馳波渺夕陰。相望一水隔，方舟不可尋。 <sub class="note annotation"><span class="note-mark">楊曰</span>似孟襄陽。</sub></p>
<h2 id="思友人">思友人</h2>
<p>衡岳無來雁，江漂有蟄龍。愁邊波浪闊，夢覺雲山重。但識相逢語，未知同病容。因思遺遠道，何處採芙蓉。 <sub class="note annotation"><span class="note-mark">孫曰</span>出入騷選，玄之又玄者。</sub></p>
<h2 id="江行寄朝望">江行寄朝望</h2>
<p>挂席愛滄茫，江天足晚涼。望移城塔遠，歌入浦雲長。起鶴橫煙嶼，飛鷗趁野航。勞君致美酒，篷裏自銜觴。<sub class="note annotation"><span class="note-mark">楊曰</span>昔人謂好詩如彈丸，此八句近之，傳世何必在多。</sub></p>
<h2 id="早春郊園寄友">早春郊園寄友</h2>
<p>東郊柳色遠依依，忽憶佳人候竹扉。剡曲雪深回夜棹，杜陵花發典春衣。 <sub class="note annotation"><span class="note-mark">楊曰</span>中四句情興躍然</sub> 閒思步屧尋芳草，醉愛攜壺上翠微。不是賞心緣節物，頻年離索故交稀。</p>
<h2 id="劉子久有登游衡岳之興書來訊予京行答贈">劉子久有登游衡岳之興書來訊予京行答贈</h2>
<p><em>林丘者劉子書屋名也</em></p>
<p>端居心賞若為酬，瘦馬螺川感昔游。芒屐可能窺嶽麓，青黎元自照林丘。鳴聲每聽春山鳥，清興空回雪夜舟。若與故人論出處，閒身仍被白雲留。</p>
<h2 id="鈐閣登詠">鈐閣登詠</h2>
<p>石堂岩徑薜蘿封，鐘磬遙聞最上峰。雲淨芙蓉列遠岫，天晴風雨起長松。真仙定擬過笙鳳，樵客何因識洞龍。高閣我來忘幾度，每來拄笏坐從容。</p>
<h2 id="黎侍御新亭">黎侍御新亭</h2>
<p>曲徑看花入，幽亭載酒開。興迥忘主客，地勝有池台。晻曖樹帷合，逶迤江練來。已方元亮隱，松菊繞園栽。</p>
<p>城居厭煩燠，來此灑塵紛。江月夜深到，野禽松上聞。徑幽憐草色，穀密想蘭熏。百里滄波棹，佳期一訪君。</p>
<h2 id="吳偉畫">吳偉畫</h2>
<p>郭熙之死誰複同，湖湘小仙今代雄。慣將健筆寫縑素，江山平遠稱尤工。洞庭瀟湘渺何許，積水長天迷處所。沙處老樹總呼風，波上輕雲初散雨。短棹扁舟競往還，垂綸者翁意愈閒。晴牎展玩心眼亂，興在滄洲千里間。</p>
<h2 id="山水畫">山水畫</h2>
<p>長松拂雲生晝寒，沙上草閣俯江湍。幽人竟日少塵事，白鳥青天到倚闌。</p>
<h2 id="張氏林亭">張氏林亭</h2>
<p>十載重來笑語親，水亭山閣幾增新。輞川自卜王維宅，錦裏誰分杜老鄰。歲課園丁收芋慄，日招溪叟坐松筠。卻笑阮郎知此路，碧桃花裏重迷津。</p>
<h2 id="觀王陽明書石刻">觀王陽明書石刻</h2>
<p>作宰廬陵縣，陽明稱古風。起廢葺宮宇，節用恤瘝恫。刻辭詔後來，庋石當庭中。已嘆仁言愽，兼憐書跡工。來游非在日，懷覽意何窮。</p>
<h2 id="廬陵謁忠節祠">廬陵謁忠節祠</h2>
<p>兩間王氣此諸公，萬古香名祀一宮。人代綱常元未墜，侯邦章典故應崇。冠裳列宿輝光動，朝世滄桑運劫空。二百里來瞻廟貌，不堪庭木起秋風。</p>
<p><em>歐陽文忠修。周文忠必大。胡忠簡銓。楊忠襄萬里。楊文節邦乂。文忠烈天祥。李忠文時勉。劉忠愍球。</em></p>
<h2 id="入白芒朱陂">入白芒朱陂</h2>
<p>岸岸溪流急，山山篁竹多。盤回遵石徑，迤邐度松坡。深嶺皆宜木，高田亦種禾。喚鳩梅雨暗，飛燕麥天和。池卜晴蛙語，村防夜虎過。稍看民樂土，還苦吏催科。世事關愉戚，生涯學醉歌。清溪足魴鯉，吾欲買漁蓑。</p>
<h2 id="苦竹山">苦竹山</h2>
<p>苦竹山高晝景遲，木陰蔥蒨動南颸。草間鳴雉忽飛起，傲兀籃輿度嶺時。</p>
<h2 id="板陂鋪">板陂鋪</h2>
<p>到處雲山是舊逢，幾家茅屋數株松。郵亭下馬午時飯，隴上輟耕談老農。</p>
<h2 id="野泊">野泊</h2>
<p>野外蕭條燈火稀，空江孤艇暫相依。年荒觸目俱堪駭，隔岸燎原驅虎歸。</p>
<h2 id="宿山寺">宿山寺</h2>
<p>野寺入林闢，江城擊柝重。艱虞逢世事，愁寂任浮蹤。煩暑蚊喧壁，微明馬度松。踟躕獨不寐，兀坐聽樓鐘。</p>
<h2 id="昌峽">昌峽</h2>
<p>霽曉渡昌峽，蒼山煙霧開。中流萬石鬪，隔水一舟來。祠古還依嶂，林幽忽放梅。故鄉知信美，臨眺轉徘徊。</p>
<h2 id="下浦">下浦</h2>
<p><sub class="note annotation"><span class="note-mark">楊曰</span>是選句。</sub> 古市江船集，平橋野店開。沙中辨遠樹，雲裏望層台。茲郡饒奇勝，吾生嘆去來。明興陟丹壑，秋日淨浮埃。</p>
<h2 id="夜宿報恩寺">夜宿報恩寺</h2>
<p>落日解裝投上方，還尋老衲借繩床。春寒自酌山城酒， <sub class="note annotation"><span class="note-mark">孫曰</span>瀟灑襟韻自見。</sub> 夜靜猶聞竹院香。危坐萬緣心境淨，不眠孤枕漏聲長。因搜短句了清景，人事詰朝酬應忙。</p>
<h2 id="水南寺諸君子餞予京行即席賦">水南寺諸君子餞予京行即席賦</h2>
<p>莎岸松門溪寺幽，日高煙霧隱林丘。城居出郭應難數，旅適逢春可自由。青嶂白雲晴入座，落英飛絮遠隨舟。誰能去國忘羇思，謾引離尊惜勸酬。</p>
<h2 id="墓到防里">墓到防里</h2>
<p>林飆生暮寒，溪石渡清湍。煙火高門近，風霜古木殘。升堂列酒饌，敘舊集悲歡。愛此銀燈爛，離顏惜共看。</p>
<h2 id="楊樹嶺">楊樹嶺</h2>
<p>楊嶺際曉來，肩輿度深寂。崖高門巴薄，篁葦風淅淅。清泠涉幽澗，犖硧緣絕壁。環顧閴無人，山禽自啁唽。新泥松樹下，往往見虎跡。行侶時唳呼，銅鉦鳴未息。緬予鴻雪蹤，夷險備所歷。翻慚一身安，坐惜眾夫力。</p>
<h2 id="早發雁洲途中作">早發雁洲途中作</h2>
<p>螺川朅游訪，雁洲複躊躇。夜投林下宿，曉發霜中車。回道過穀口，青楓寒正疏。哀鴻唳廣澤，猛虎臨路衢。所歷多險艱，悰抱未可舒。寄言同心佀，何用獨離居。</p>
<h2 id="促縮">促縮</h2>
<p>促縮複促縮，暮投主人宿。荒垣對空池，落葉響敗屋。拈杯當炊糜，爇薪代秉燭。如聞旁舍言，野寇或宵伏。世慮嬰我懷，默坐候天旭。 <sub class="note annotation"><span class="note-mark">楊曰</span>寫出旅況，質而不俚。</sub></p>
<h2 id="宿大櫟同年陳玉夫宅玉夫時往江東">宿大櫟同年陳玉夫宅玉夫時往江東</h2>
<p>故人何所之，門館閉芳池。解名登共歲，多病別經時。獨買金陵棹，遙憐瓊樹枝。山牕今夜月，空照客相思。</p>
<p>##至廬陵</p>
<p><em>訪劉子也</em></p>
<p><sub class="note annotation"><span class="note-mark">楊曰</span>起句奇。</sub> 青螺白鷺入我夢，河上松間騎馬來。問俗初經永叔里，吟詩真憶長卿才。衣冠古郡高風在，車馬寒城短日催。今夜故人桑落酒，不知懷抱若為開。</p>
<h2 id="夕次藤橋還寄城中同好">夕次藤橋還寄城中同好</h2>
<p>惜別忘前路，暝色過藤橋。問向誰家宿，村燈隔水遙。弊裘風正急，客思酒初消。謾聽空堂雨，對床非昨宵。 <sub class="note annotation"><span class="note-mark">楊曰</span>漸近自然。</sub></p>
<h2 id="過周文襄公墓下">過周文襄公墓下</h2>
<p>尚書舊里說山前，松栢陰陰有墓田。何止鄉邦崇盛烈，吳人碑碣更林然。<sub class="note">山前周氏里居，吳中諸郡有文襄祠。</sub></p>
<p>南圻治賦閱星霜，功在朝廷未可忘。中秘儲才得公等，貽謀端合拜文皇。<sub class="note">文廟選進士二十八人入閣讀書，公乞與，乃增為二十九人。</sub></p>
<h2 id="過劉子熏墓">過劉子熏墓</h2>
<p>欲贈徐君劍，挂向隴頭枝。隴水自東逝，我悲君不知。</p>
<h2 id="船發信州新雨江漲還寄曹使君">船發信州新雨江漲還寄曹使君</h2>
<p>乘溜放船去，空江迷霧雲。岸回青草色，波動白鷗群。郡旱初聞雨，途窮忽見君。應知三日禱，天為答憂勤。</p>
<p>已失玉溪雨，還望靈山雲。川陽夕明滅，岩樹春氛氳。狎藻鳬相屬，摩霄鶴不群。鼓枻已宵逝，攬袂轉思君。</p>
<h2 id="嚴陵祠">嚴陵祠</h2>
<p>嚴陵七裏灘，迭嶂俯澄灣。雲物澹堪賞，風標邈未攀。龍飛初白水，魚釣但春山。千歲見孤廟，蒼蒼煙霧間。</p>
<h2 id="魏塘獨宿寄陶員外良伯">魏塘獨宿寄陶員外良伯</h2>
<p>泊舟魏塘渚，蕭蕭菰葉風。剪燭紅蘂亂，浮杯綠蟻空。暝吟依雪鷺，遐想接煙鴻。還將此時興，書寄海雲東。</p>
<h2 id="夜行吳江">夜行吳江</h2>
<p>官船新穩官河平，籠燭牽桅中夜行。菰蒲野水不知處，明發說到闔閭城。</p>
<h2 id="如松江訪陸太史先申寄贈">如松江訪陸太史先申寄贈</h2>
<p>菰岸雨聲急，松門煙浪深。沿洄趣易愜，懷望思難任。雲物中夏賞， <sub class="note annotation"><span class="note-mark">楊曰</span>清典可諷。</sub> 湖天孤嶼吟。曖曖沙中樹，悠悠波上禽。臨溪聽黃鳥，拂石理瑤琴。總多山水興，兼慰別離心。</p>
<h2 id="棠溪宴集贈使君">棠溪宴集贈使君</h2>
<p>佳游歷松郡，雅集過棠溪。碧筱臨池淨，垂藤入徑迷。林香花代發，庭曙鳥先啼。畫省班賞接，滄洲影獨棲。行春人吏愜，聽雨客懷淒。野沃饒秔稻，時平撤鼓鼙。文叨下客會，尊喜使君攜。稍學泉上釣，言留竹下題。興幽忘去棹，煙景在林西。</p>
<h2 id="丁使君泛舟宴餞">丁使君泛舟宴餞</h2>
<p>異鄉逢子得同游，祖帳邀賓設餞留。錦席移遵遙出浦，綠陰牽舸漫隨流。殘花悵望迷幽嶼，淥水逶迤接遠洲。為約別時湏酩酊，前程莫遣有離憂。</p>
<h2 id="松江龍華寺留別">松江龍華寺留別</h2>
<p>野寺行送客，東津潮滿時。傍花吟駐棹，掃石坐傳巵。細雨晨鐘濕，輕雲午閣移。欲別還留語，重來未有期。</p>
<p>石橋僧院古，松門人跡稀。樹涼風淅瀝，江暝雨霏微。夏木欣聞鳥，春山憶採薇。應愧京游者，緇塵滿素衣。</p>
<h2 id="金山">金山</h2>
<p>寺擁金山古，江流碧海深。千年此形勝，詞客幾登臨。波浪浮香閣，魚龍聽梵音。晨風渡舟楫，真有濟川心。</p>
<h2 id="楊州別舍弟">楊州別舍弟</h2>
<p>作伴來吳越，那堪此地分。還同廣陵月，獨向楚山雲。客路頻加飯，文場早策勛。要寬千里念，時遣尺書聞。</p>
<h2 id="晚次寶應湖阻雨憶舍弟">晚次寶應湖阻雨憶舍弟</h2>
<p>廣陵舟裏連衾枕，寶應湖邊隔雨風。人世百年誰骨肉，天涯此路複西東。中宵憶爾心俱折，逆旅無人信莫通。身跡半生成底事，秪餘泥雪嘆飛鴻。</p>
<h2 id="清河阻風">清河阻風</h2>
<p>淮浦清河三日住，北風高浪可憐生。魚龍遠水深疑鬪，星斗中天迥覺明。永夜鄉山頻入夢，誰家船笛更飛聲。微名顧我堪慚嘆，六月攜家萬里行。</p>
</div><script src="https://cdn.jsdelivr.net/lightgallery.js/1.0.1/js/lightgallery.min.js"></script><script>if (typeof lightGallery !== 'undefined') {
        var options = {
            selector: '.gallery-item'
        };
        lightGallery(document.getElementsByClassName('.article-gallery')[0], options);
        }</script>
    </div>
    <footer class="article-footer">
      
      
    </footer>
  </div>
  
  
    

  
</article>
</div>
    </main>
    <footer class="footer pt-4 mt-5">
  <div class="container">
    <div class="py-3">
      <div class="row justify-content-between">
        <div class="footer-brand col-lg-6 mb-5">
          
          <h1>Kaero Zhi</h1>
          
          <p class="mb-4">傍晚游吴市，因思古人散步，予载山妻，骑小电驴，自署吴散骑常侍，不亦可乎？</p>
          <ul class="social-nav list-inline">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
        </div>
        <div class="col-lg-4">
          <h5>友情链接</h5>
          <ul class="list-inline">
            
              <li class="list-inline-item">
                <a href="https://zesen.net/" title="泽森" target="_blank" rel="noopener">泽森</a>
              </li>
            
              <li class="list-inline-item">
                <a href="https://andersnoren.se/" title="Anders Norén" target="_blank" rel="noopener">Anders Norén</a>
              </li>
            
              <li class="list-inline-item">
                <a href="https://dlanham.com/" title="David Lanham" target="_blank" rel="noopener">David Lanham</a>
              </li>
            
              <li class="list-inline-item">
                <a href="https://acorn.imaging.xin/" title="Acorn" target="_blank" rel="noopener">Acorn</a>
              </li>
            
              <li class="list-inline-item">
                <a href="https://hexo.io/" title="Hexo" target="_blank" rel="noopener">Hexo</a>
              </li>
            
              <li class="list-inline-item">
                <a href="https://duoyu.wang/" title="To Base64" target="_blank" rel="noopener">To Base64</a>
              </li>
            
          </ul>
        </div>
      </div>
    </div>
    <hr class="hr" style="opacity: .25;">
    <div class="pt-3 pb-5">
      <ul class="list-inline mb-0 text-center">
        <li class="list-inline-item">&copy; 2024 Kaero Zhi</li>
        
        <li class="list-inline-item">Powered by <a href="http://hexo.io/" target="_blank">Hexo</a></li>
        <li class="list-inline-item">Designer <a href="https://kaerozhi.com" target="_blank">Kaero Zhi</a></li>
      </ul>
    </div>
  </div>
</footer>
  </div>
  <script src="/libs/feather/feather.min.js"></script>
<script src="/libs/lazysizes/lazysizes.min.js"></script>
<script src="https://cdn.jsdelivr.net/npm/bootstrap@5.3.1/dist/js/bootstrap.bundle.min.js" integrity="sha384-HwwvtgBNo3bZJJLYd8oVXjrBZt8cqVSpeBNS5n7C8IVInixGAoxmnlMuBnhbgrkm" crossorigin="anonymous"></script>

	<script src="/libs/tocbot/tocbot.min.js"></script>
	<script>
    tocbot.init({
      // Where to render the table of contents.
      tocSelector: '.js-toc',
      // Where to grab the headings to build the table of contents.
      contentSelector: '.js-toc-content',
      // Which headings to grab inside of the contentSelector element.
      headingSelector: 'h2, h3',
      // For headings inside relative or absolute positioned containers within content.
      hasInnerContainers: true,
    });
	</script>



	<!-- Swiper JS -->
	<script src="/libs/swiper/swiper-bundle.min.js"></script>
	<!-- Initialize Swiper -->
	<script>
		var swiper = new Swiper(".oneSwiper", {
			slidesPerView: "auto",
			centeredSlides: true,
			spaceBetween: 30,
			pagination: {
				el: ".swiper-pagination",
				clickable: true,
			},
    });
	</script>



  <script src="//cdnjs.cloudflare.com/ajax/libs/lightgallery/1.6.8/js/lightgallery-all.min.js"></script>
  <script src="//cdnjs.cloudflare.com/ajax/libs/justifiedGallery/3.6.5/js/jquery.justifiedGallery.min.js"></script>
  <script>
      (function ($) {
          $(document).ready(function () {
              if (typeof($.fn.lightGallery) === 'function') {
                  $('.article').lightGallery({ selector: '.gallery-item' });
              }
              if (typeof($.fn.justifiedGallery) === 'function') {
                  $('.justified-gallery > p > .gallery-item').unwrap();
                  $('.justified-gallery').justifiedGallery({
                      rowHeight : 320,
                      lastRow : 'justify',
                      margins : 5
                  });
              }
          });
      })(jQuery);
  </script>



<script src="/js/script.js"></script>


    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=G-MC9D4W0FB6"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-MC9D4W0FB6');
    </script>
    <!-- End Google Analytics -->

</body>
</html>