<!DOCTYPE html>
<html lang="en">
<head>
  <meta charset="utf-8">
  
  
    <meta name="keywords" content="Waxa Design, 蛙夏, kaero, kaero zhi, designer, 自由设计师, blog, design, photography, photographer, chinese, suzhou, 旧体诗, 诗词">
  
  
    <meta name="description" content="傍晚游吴市，因思古人散步，予载山妻，骑小电驴，自署吴散骑常侍，不亦可乎？">
  
  <meta name="viewport" content="width=device-width, initial-scale=1, maximum-scale=1, user-scalable=0">
  <title> Kaero Zhi</title>
  
    <link rel="apple-touch-icon" sizes="57x57" href="/assets/images/webclip/apple-touch-icon-57x57.png">
    <link rel="apple-touch-icon" sizes="72x72" href="/assets/images/webclip/apple-touch-icon-72x72.png">
    <link rel="apple-touch-icon" sizes="76x76" href="/assets/images/webclip/apple-touch-icon-76x76.png">
    <link rel="apple-touch-icon" sizes="114x114" href="/assets/images/webclip/apple-touch-icon-114x114.png">
    <link rel="apple-touch-icon" sizes="120x120" href="/assets/images/webclip/apple-touch-icon-120x120.png">
    <link rel="apple-touch-icon" sizes="144x144" href="/assets/images/webclip/apple-touch-icon-144x144.png">
    <link rel="apple-touch-icon" sizes="152x152" href="/assets/images/webclip/apple-touch-icon-152x152.png">
    <link rel="apple-touch-icon" sizes="180x180" href="/assets/images/webclip/apple-touch-icon-180x180.png">
    <link rel="apple-touch-icon" sizes="167x167" href="/assets/images/webclip/apple-touch-icon-167x167.png">
  
  
    <link rel="stylesheet" href="//cdnjs.cloudflare.com/ajax/libs/lightgallery/1.6.8/css/lightgallery.min.css">
    <link rel="stylesheet" href="//cdnjs.cloudflare.com/ajax/libs/justifiedGallery/3.6.5/css/justifiedGallery.min.css">
  
  
    <link rel="shortcut icon" href="/assets/images/favicon.png">
  
  
    <link rel="stylesheet" href="/libs/swiper/swiper-bundle.min.css"/>
  
  <link href="https://cdn.jsdelivr.net/npm/bootstrap@5.3.1/dist/css/bootstrap.min.css" rel="stylesheet" integrity="sha384-4bw+/aepP/YC94hEpVNVgiZdgIC5+VKNBQNGCHeKRQN+PtmoHDEXuppvnDJzQIu9" crossorigin="anonymous">
  <link rel="stylesheet" href="https://cdn.jsdelivr.net/npm/bootstrap-icons@1.10.5/font/bootstrap-icons.css">
  
<link rel="stylesheet" href="/css/style.css">

  <script src="/libs/jquery/jquery-3.7.0.min.js"></script>
  <script src="/libs/locomotive-scroll/locomotive-scroll.min.js"></script>
  <script>
    (function () {
        var scroll = new LocomotiveScroll();
    })();
  </script>
  <link rel="stylesheet" href="/libs/locomotive-scroll/locomotive-scroll.css"/>
<meta name="generator" content="Hexo 6.3.0"><link rel="alternate" href="/atom.xml" title="Kaero Zhi" type="application/atom+xml">
</head>


<body class=" page layout-page">
  <div class="main">
    <header id="header" class="my-5">
	<nav class="navbar navbar-expand-md">
		<div class="row container">
			<a class="navbar-brand col-6 col-sm-2 m-0" href="/">
			
				<h1>Kaero Zhi</h1>
			
			</a>
			<div class="navbar-sm col-sm-8 col-0 d-flex justify-content-center m-0">
				<ul class="navbar-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
			</div>
			<div class="col-6 col-sm-2 d-flex justify-content-end m-0">
				<button type="button" class="nav-btn" data-bs-toggle="modal" data-bs-target="#modalNavi">
					<span>目次</span>
				</button>
			</div>
			<div class="modal fade m-0 p-0" id="modalNavi">
				<div class="modal-dialog modal-fullscreen">
				  <div class="modal-content bg-dark text-white">
					<header class="modal-header border-0 row container my-5">
						<a class="modal-brand col-2" href="/">
						
							Kaero Zhi
						
						</a>
						<div class="col-6 col-sm-2 d-flex justify-content-end m-0">
							<button type="button" class="btn-close" data-bs-dismiss="modal">
								<span>目次</span>
							</button>
						</div>
					</header>
					<div class="modal-body row container">
						<ul class="modal-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
					</div>
					<footer class="modal-footer justify-content-center mb-5 border-0 row container">					  
						<ul class="social-nav">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
					</footer>			  
				  </div>
				</div>
			  </div>
		</div>
	</nav>
</header>
    <main>
      <div class="container">
  <div class="page-heading py-5 mt-5">
  <!-- page-type-title -->
  
    
<h1 class="page-type-title"></h1>
  
</div>
  <article id="page-" class="article article-type-page" itemprop="blogPost" itemscope itemtype="https://schema.org/BlogPosting">
  
  
  <div class="article-inner">
    
    
    <div class="article-entry" itemprop="articleBody">
    
      <link rel="stylesheet" type="text/css" href="https://cdn.jsdelivr.net/lightgallery.js/1.0.1/css/lightgallery.min.css" /><div class=".article-gallery"><p><em>歲庚寅之五月，訪伏波將軍於婺州。以初一日渡羅刹江，自睦之婺，憩於杭。往返將匝月，漫興口占，得七言長句三十餘首，題之曰《夏五集》。《春秋》書夏五，傳疑也。疑之而曰：夏五不成乎？其為月也。不成乎其為月，則亦不成乎其為詩？係詩於夏五，所以成乎其為疑也。《易》曰：「或之者，疑之也。」作詩者其有憂患乎？</em></p>
<h3 id="早發七里灘">早發七里灘</h3>
<p>曈曈初旭麗江幹，淰淰浮煙冪瀨灘。此地無風才七里 <sub class="note">諺云：無風七里，有風七十里</sub>， 吾廬有日正三竿。釣壇不為沉灰改，丁水猶餘折戟寒。欲哭西台還未得，唳空朱噣響雲端。</p>
<h3 id="五日釣臺舟中">五日釣臺舟中</h3>
<p>緯繣江山氣未開，扁舟天地獨沿洄。空哀故鬼投湘水，誰伴新魂哭釣臺。五日纏絲仍漢縷，三年灼艾有秦灰。吳昌此際癡兒女，競渡歡呶盡室回。</p>
<h3 id="五日泊睦州">五日泊睦州</h3>
<p>客子那禁節物催，孤篷欲發轉徘徊。晨裝警罷誰驅去，暮角飄殘自悔來。千里江山殊故國，一抔天地在西台。遙憐弱女香閨裏，解潑蒲觴祝我回。</p>
<h3 id="婺州懷古">婺州懷古</h3>
<p>炮車猶並日車紅，當道空傳一老熊 <sub class="note">謂故開府朱公</sub> 。野鳥淒涼啼廢壘，纖兒啁晰笑行宮 <sub class="note">開府謀改宋公署為行宮，未就而罷，人多笑之</sub> 。中天赤字開明祖 <sub class="note">明祖開省于婺，黃旗榜署，有山河日月之聯</sub>，午夜朱旗閃越公 <sub class="note">見宋公胡越公新廟碑</sub>。獨有鸕鶿如夙昔，雙溪省識釣魚翁。</p>
<h3 id="舟過嚴先生祠下留別">舟過嚴先生祠下留別</h3>
<p>雙台離立釣魚壇，香火空江五月寒。林木猶傳唐慟哭 <sub class="note">皋羽記云：故人唐開府讔宋為唐也，故從之</sub>，溪雲常護漢衣冠。蒼厓辣絺春山老，白鳥䙰褷夏雨殘。有約重來薦蘋藻，謹將心跡訴魚竿。</p>
<h3 id="桐廬道中">桐廬道中</h3>
<p>定山雲霧渺天涯，信宿回舟興已賒。作客有詩頻削草，涉江無事但尋花。蘭舟是處皆湘水，釣渚於今屬漢家。寄語桐君莫相笑，因君轉自愛蒹葭。</p>
<h3 id="留題湖舫-&lt;sub&gt;舫名不繫園&lt;/sub&gt;">留題湖舫 <sub>舫名不繫園</sub></h3>
<p>園以舟為世所稀，舟名不係了無依。諸天宮殿隨身是，大地煙波瞥眼非。淨掃波心邀月駕，平鋪水面展雲衣。主人欲悟虛舟理，只在紅妝與翠微。</p>
<p>湖上堤邊艤棹時，菱花鏡裏去遲遲。分將小艇迎桃葉，遍采新歌譜竹枝。楊柳風流煙草在，杜鵑春恨夕陽知。憑闌莫漫多回首，水色山光自古悲。</p>
<h3 id="西湖雜感">西湖雜感</h3>
<p><em>浪跡山東，係舟湖上。漏天半雨，夏月如秋。登登版築，地斷吳根；攘攘煙塵，天分越角。嶽於雙表，綠字猶存。南北兩峰，青霞如削。想湖山之繁華，數都會之佳麗。舊夢依然，新吾安往？況復彼都人士，感絕黍禾；今此下民，甘忘桑葚。侮食相矜，左言若性，何以謂之，嘻其甚矣！昔者南渡行都，甗遺南士，西湖隱跡，追抗西山。嗟地是而人非，忍憑今而吊古。叢殘長句，淒絕短章。酒闌燈炧，隔江唱越女之歌；風急雨淋，度峽下巴人之淚。敬告同人，勿遺下體，敢附采風，聊資剪燭云爾。庚寅夏五憩湖舫，凡六日得詩二十首。是月晦日記於塘槱道中。</em></p>
<p>板蕩淒涼忍再聞，煙巒如赭水如焚。白沙堤下唐時草，鄂國墳邊宋代雲。樹上黃鸝今作友，枝頭杜宇昔為君。昆明劫後鍾聲在，依戀湖山報夕曛。</p>
<p>瀲灩西湖水一方，吳根越角兩茫茫。孤山鶴去花如雪，葛嶺鵑啼月似霜。油壁輕車來北裏，梨園小部奏西廂。而今縱會空王法，知是前塵也斷腸。</p>
<p>楊柳桃花應劫灰，殘鷗剩鴨觸舷回。鷹毛占斷聽鶯樹，馬矢平填放鶴台。北岸奔騰潮又到，南枝零落鬼空哀。爭憐柳市高樓上，銀燭金盤博局開。</p>
<p>先王祠廟枕湖濆，墮淚爭看忠孝文。垂乳尚傳天目讖，射潮無望水犀軍。千年蠁響傳陰火，盡日靈旗卷暮雲。雙淚何辭濕階墄，羅平怪鳥正紛紜。</p>
<p>宰樹豐碑一水湄，金牌終古事參差 <sub class="note">于公被禍，亦有金牌迎立事</sub>。宮麥飯無寒食，賜廟椒漿有歲時。歌舞夢華前代恨，英雄復楚後人思。青城反復如償博，莫恨幽蘭一燼遲 <sub class="note annotation"><span class="note-mark">校</span>涵芬樓影印本作：<em>興亡今古如偿博，可惜冬青綠滿枝</em></sub>。</p>
<p>昔叩於公拜綠章，擬徵楛矢靜遐方。鴟夷靈爽真如在，銅狄災氛實告祥。地戛龍吟翻水窟，天回電笑閃湖光。殘燈仿佛朱衣語，夢斷潮聲夜殷床。<sub class="note">萬曆己未嵗，余肅謁于廟，有祭廟文。</sub></p>
<p>佛燈官燭古珠宮，二十年前兩寓公 <sub class="note">謂程孟陽李長蘅</sub>。畫筆空濛山過雨，詩情淡蕩水微風。斷橋春早波吹綠，靈隱秋深葉染紅。白鶴即看城郭是，歸來華表莫匆匆。</p>
<p>西泠雲樹六橋東，月姊曾聞下碧空。楊柳長條人綽約，桃花剺氣句玲瓏  <sub class="note">桃花得氣美人中，西泠佳句，為孟陽所吟賞</sub>。筆床研匣芳華裏，翠袖香車麗日中。今日一燈方丈室，散花長侍淨名翁。</p>
<p>堤走沙崩小劫移，桃花剺面柳攢眉。青山無復呼猿洞，綠水都為飲馬池。鸚鵡改言重鞨靺，獼猴換舞學高麗 <sub class="note annotation"><span class="note-mark">校</span>涵芬樓影印本作：<em>善舞獼猴徒跳盪，能言鸚鵡亦支離</em></sub>。祗應鷲嶺峰頭石，卻悔飛來竺國時。</p>
<p>方袍瀟灑角巾偏，才上紅樓又畫船。修竹便娟調鶴地，春風蘊藉養花天。蝶過柳苑迎丹粉，鶯坐桃堤候管弦。可是承平好時節，湖山容易著神仙。</p>
<p>紘匝湖山錦繡窠，血風殺氣入偏多。夢兒亭裏屯戈甲，教妓樓前掣駱駝。粉蝶作灰猶似舞，黃鶯避彈不成歌。嘶風朔馬中流飲，顧影趑趄怕綠波。</p>
<p>豈獨湖山焚突如，珠林寶網亦丘墟。消沉泡幻看金鯽  <sub class="note">六和塔池金鯽魚，滄浪東坡詩所寄也，池久涸不復存</sub>，警策浮生聽木魚。藕孔刀兵三劫熾  <sub class="note">今說禪者，皆波旬說刀兵劫所種也</sub>，蓮花刻漏六時疏。於今頂禮雲棲老，擁衛人天五百餘 <sub class="note">宗鏡開堂，余以彌陀疏鈔一部為施，此詩申言之也</sub>。</p>
<p>天地為籠信可哀，南屏舊隱謫仙才。遺廬尚有孤花在，吊客徒聞獨鶴回。漬酒青鞋褰宿莽，題詩紅袖拂荒苔 <sub class="note">草衣道人有詩弔太初，爲人所傳</sub>。太平宰相曾招隱，矯首雲霞海上來 <sub class="note">記費鉛山訪太初事</sub>。</p>
<p>東海桑田事豈誣？藏舟夜壑本良圖。摸金山欲移三竺，蒸土陂應決兩湖 <sub class="note">西湖有裏外湖，得云兩湖</sub>。地媼荒涼憂竭澤，波神刺促怨投珠。不知係纜江頭石，曾見秦人築塞無。</p>
<p>冷泉淨寺可憐生，雨血風毛作隊行。羅刹江邊人飼虎，女兒山下鬼啼鶯。漏穿夕塔煙烽影，飄瞥晨鍾鼓角聲。夜雨滴殘舟淅瀝，不須噩夢也心驚。</p>
<p>建業餘杭古帝丘，六朝南渡盡風流。白公妓可如安石，蘇小湖應並莫愁。戎馬南來皆故國，江山北望總神州。行都宮闕荒煙裏，禾黍叢殘似石頭。 <sub class="note">有人問建業云：吳宮晉殿亦是宋行宮矣。感此而賦。</sub></p>
<p>珠衣寶髻燕湖濱，翟茀貂蟬一樣新。南國元戎皆使相，上廳行首作夫人。紅燈玉殿催旌節，畫鼓金山壓戰塵。粉黛至今驚毳帳 <sub class="note annotation"><span class="note-mark">校</span>涵芬樓影印本作 <em>驚夜帳</em></sub>，可知豪傑不謀身。 <sub class="note">見周公謹羅大經諸書，亦南渡西湖盛事。</sub></p>
<p>冬青樹老六陵秋，慟哭遺民總白頭。南渡衣冠非故國，西湖煙水是清流。早時朔漠翎彈怨，它日居庸宇喚休 <sub class="note">白翎杜宇事具元史及草木子諸書</sub>。苦恨嬉春鐵崖叟，錦兜詩報故宮愁 <sub class="note">鐡崖嬉春詩用錦兜押韻</sub>。</p>
<p>東風依舊起青蘋，不為江梅澣北塵 <sub class="note annotation"><span class="note-mark">校</span>涵芬樓影印本作：<em>茫茫禹跡有風塵，最喜杭州土俗淳</em></sub>。鼓篋儒生推玉曆 <sub class="note annotation"><span class="note-mark">校</span>涵芬樓影印本作：<em>閉戶儒生推玉曆</em></sub>，開堂禪子祝金輪。青衣苦效侏離語，紅粉欣看回鶻人。他日西湖誌風土，故應獨少宋遺民 <sub class="note annotation"><span class="note-mark">校</span>涵芬樓影印本作：<em>底事兩朝崇少保，高墳棹楔尚嶙峋</em></sub>。</p>
<p>罨畫西湖面目非，峰巒側墮水爭飛。雲莊歷亂荷花盡，月地傾頹桂子稀。鶯斷曲裳思舊樹，鶴髡丹頂悔初衣。今愁古恨誰消得？只合騰騰放棹歸。</p>
<h3 id="東歸漫興六首">東歸漫興六首</h3>
<p>經旬悔別絳雲樓，衣帶真成日緩憂。入夢數驚嬌女大，看囊長替老妻愁。碧香茗葉青磁碗，紅爛楊梅白定甌。此福天公知吝與，綠章陳乞莫悠悠。</p>
<p>警枕殘燈對小舟，暗將心曲語江流。昔遊歷歷歸青史，老眼明明貰白頭。鳩聚鵲喧憑博局，龍拿虎攫倚神謀。長年似與更籌約，啼絕荒雞發棹謳。</p>
<p>棨戟森嚴禮數寬，轅門風靜鼓聲寒。據鞍老將三遺矢，分閫元戎一彈丸。戲海魚龍呈變怪，登山煙火報平安。腐儒篋有英雄傳，細雨孤舟永夜看。</p>
<p>林木池魚灰燼寒，鴛湖恨水去漫漫。西華葛帔仍梁代 <sub class="note">南史：任昉子西華流離不能自振，冬月着葛帔練裙</sub>，東市朝衣尚漢官。白鶴遄歸無石表，金雞旋放少綸竿。招魂倘有巫陽在，歷歷殘棋忍重看。 <sub class="note">過南湖望勺園，悼延陵君而作。其子貧薄，故有任西華之嘆。</sub></p>
<p>水跡雲蹤少滯留，拖煙抹雨一歸舟。雖無桃葉迎雙槳 <sub class="note">婦屬買婢不得</sub>，恰有蘭花載兩頭。古錦裹將唐百衲 <sub class="note">買得張老頌琴，蓋唐斲也</sub>，行宮拾得宋羅睺 <sub class="note">宋景靈宮以七夕設摩羅睺，今市上猶鬻之</sub>。孺人稚子相勞苦，一握歡聲萬事休。</p>
<p>不因落薄滯江幹，那得歸來盡室歡？巷口家人呼解帶，牆頭鄰姥問加飡。候門栗裏天將晚，秉燭羌村夜向闌。簷鵲噪幹燈穗結，笑憑兒女話團圞。</p>
<h3 id="感歎勺園再作">感歎勺園再作</h3>
<p>曲池高館望中賒，燈火迎門笑語嘩。今舊人情都論雨，暮朝天意總如霞。園荒金谷花無主，巷改烏衣燕少家。惆悵夷門老賓客，停舟應不是天涯。</p>
<h3 id="婺歸以酒炙餉韓兄古洲口占為侑">婺歸以酒炙餉韓兄古洲口占為侑</h3>
<p>好事何人問子雲，一甘逸少與誰分？酒甜差可稱歡伯 <sub class="note annotation"><span class="note-mark">校</span>涵芬樓影印本作：<em>酒甜未許輸香蜜</em></sub>，炙美真堪遺細君。大嚼底須回白首，淺斟猶憶醉紅裙 <sub class="note">兄高年好談風懷舊事</sub>。晴窗飯罷摩雙眼，硬紙黃庭向夕曛 <sub class="note">兄家藏楊許黃庭楷書，日撫數紙</sub>。</p>
<h3 id="書夏五集後示河東君">書夏五集後示河東君</h3>
<p>帽簷欹側漉囊新，乞食吹簫笑此身。南國今年仍甲子，西台昔日亦庚寅 <sub class="note">皋羽西臺慟哭，亦庚寅嵗也</sub>。聞雞伴侶知誰是，畫虎英雄恐未真。詩卷叢殘芒角在，綠窗剪燭與君論。</p>
</div><script src="https://cdn.jsdelivr.net/lightgallery.js/1.0.1/js/lightgallery.min.js"></script><script>if (typeof lightGallery !== 'undefined') {
        var options = {
            selector: '.gallery-item'
        };
        lightGallery(document.getElementsByClassName('.article-gallery')[0], options);
        }</script>
    </div>
    <footer class="article-footer">
      
      
    </footer>
  </div>
  
  
    

  
</article>
</div>
    </main>
    <footer class="footer pt-4 mt-5">
  <div class="container">
    <div class="py-3">
      <div class="row justify-content-between">
        <div class="footer-brand col-lg-6 mb-5">
          
          <h1>Kaero Zhi</h1>
          
          <p class="mb-4">傍晚游吴市，因思古人散步，予载山妻，骑小电驴，自署吴散骑常侍，不亦可乎？</p>
          <ul class="social-nav list-inline">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
        </div>
        <div class="col-lg-4">
          <h5>友情链接</h5>
          <ul class="list-inline">
            
              <li class="list-inline-item">
                <a href="https://zesen.net/" title="泽森" target="_blank" rel="noopener">泽森</a>
              </li>
            
              <li class="list-inline-item">
                <a href="https://andersnoren.se/" title="Anders Norén" target="_blank" rel="noopener">Anders Norén</a>
              </li>
            
              <li class="list-inline-item">
                <a href="https://dlanham.com/" title="David Lanham" target="_blank" rel="noopener">David Lanham</a>
              </li>
            
              <li class="list-inline-item">
                <a href="https://acorn.imaging.xin/" title="Acorn" target="_blank" rel="noopener">Acorn</a>
              </li>
            
              <li class="list-inline-item">
                <a href="https://hexo.io/" title="Hexo" target="_blank" rel="noopener">Hexo</a>
              </li>
            
              <li class="list-inline-item">
                <a href="https://duoyu.wang/" title="To Base64" target="_blank" rel="noopener">To Base64</a>
              </li>
            
          </ul>
        </div>
      </div>
    </div>
    <hr class="hr" style="opacity: .25;">
    <div class="pt-3 pb-5">
      <ul class="list-inline mb-0 text-center">
        <li class="list-inline-item">&copy; 2024 Kaero Zhi</li>
        
        <li class="list-inline-item">Powered by <a href="http://hexo.io/" target="_blank">Hexo</a></li>
        <li class="list-inline-item">Designer <a href="https://kaerozhi.com" target="_blank">Kaero Zhi</a></li>
      </ul>
    </div>
  </div>
</footer>
  </div>
  <script src="/libs/feather/feather.min.js"></script>
<script src="/libs/lazysizes/lazysizes.min.js"></script>
<script src="https://cdn.jsdelivr.net/npm/bootstrap@5.3.1/dist/js/bootstrap.bundle.min.js" integrity="sha384-HwwvtgBNo3bZJJLYd8oVXjrBZt8cqVSpeBNS5n7C8IVInixGAoxmnlMuBnhbgrkm" crossorigin="anonymous"></script>



	<!-- Swiper JS -->
	<script src="https://cdn.jsdelivr.net/npm/swiper@11/swiper-bundle.min.js"></script>
	<!-- Initialize Swiper -->
	<script>
		var swiper1 = new Swiper(".oneSwiper", {
			slidesPerView: "auto",
			centeredSlides: true,
			spaceBetween: 30,
            effect: 'fade',
            autoplay: {
                delay: 2500,
                disableOnInteraction: false,
            },
			pagination: {
				el: ".swiper-pagination",
				clickable: true,
			},
    });
	</script>
    <!-- Initialize Swiper -->
    <script>
        var swiper2 = new Swiper(".article-photos-swiper", {
			slidesPerView: "auto",
            spaceBetween: 30,
            centeredSlides: true,
            effect: 'fade',
            autoplay: {
                delay: 3500,
                disableOnInteraction: false,
            },
            pagination: {
                el: ".swiper-pagination",
                dynamicBullets: true,
            },
        });
    </script>



  <script src="//cdnjs.cloudflare.com/ajax/libs/lightgallery/1.6.8/js/lightgallery-all.min.js"></script>
  <script src="//cdnjs.cloudflare.com/ajax/libs/justifiedGallery/3.6.5/js/jquery.justifiedGallery.min.js"></script>
  <script>
      (function ($) {
          $(document).ready(function () {
              if (typeof($.fn.lightGallery) === 'function') {
                  $('.article').lightGallery({ selector: '.gallery-item' });
              }
              if (typeof($.fn.justifiedGallery) === 'function') {
                  $('.justified-gallery > p > .gallery-item').unwrap();
                  $('.justified-gallery').justifiedGallery({
                      rowHeight : 320,
                      lastRow : 'justify',
                      margins : 5
                  });
              }
          });
      })(jQuery);
  </script>



<script src="/js/script.js"></script>


    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=G-MC9D4W0FB6"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-MC9D4W0FB6');
    </script>
    <!-- End Google Analytics -->

</body>
</html>