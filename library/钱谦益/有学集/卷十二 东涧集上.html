<!DOCTYPE html>
<html lang="en">
<head>
  <meta charset="utf-8">
  
  
    <meta name="keywords" content="Waxa Design, 蛙夏, kaero, kaero zhi, designer, 自由设计师, blog, design, photography, photographer, chinese, suzhou, 旧体诗, 诗词">
  
  
    <meta name="description" content="傍晚游吴市，因思古人散步，予载山妻，骑小电驴，自署吴散骑常侍，不亦可乎？">
  
  <meta name="viewport" content="width=device-width, initial-scale=1, maximum-scale=1, user-scalable=0">
  <title> Kaero Zhi</title>
  
    <link rel="apple-touch-icon" sizes="57x57" href="/assets/images/webclip/apple-touch-icon-57x57.png">
    <link rel="apple-touch-icon" sizes="72x72" href="/assets/images/webclip/apple-touch-icon-72x72.png">
    <link rel="apple-touch-icon" sizes="76x76" href="/assets/images/webclip/apple-touch-icon-76x76.png">
    <link rel="apple-touch-icon" sizes="114x114" href="/assets/images/webclip/apple-touch-icon-114x114.png">
    <link rel="apple-touch-icon" sizes="120x120" href="/assets/images/webclip/apple-touch-icon-120x120.png">
    <link rel="apple-touch-icon" sizes="144x144" href="/assets/images/webclip/apple-touch-icon-144x144.png">
    <link rel="apple-touch-icon" sizes="152x152" href="/assets/images/webclip/apple-touch-icon-152x152.png">
    <link rel="apple-touch-icon" sizes="180x180" href="/assets/images/webclip/apple-touch-icon-180x180.png">
    <link rel="apple-touch-icon" sizes="167x167" href="/assets/images/webclip/apple-touch-icon-167x167.png">
  
  
    <link rel="stylesheet" href="//cdnjs.cloudflare.com/ajax/libs/lightgallery/1.6.8/css/lightgallery.min.css">
    <link rel="stylesheet" href="//cdnjs.cloudflare.com/ajax/libs/justifiedGallery/3.6.5/css/justifiedGallery.min.css">
  
  
    <link rel="shortcut icon" href="/assets/images/favicon.png">
  
  
    <link rel="stylesheet" href="/libs/swiper/swiper-bundle.min.css"/>
  
  <link href="https://cdn.jsdelivr.net/npm/bootstrap@5.3.1/dist/css/bootstrap.min.css" rel="stylesheet" integrity="sha384-4bw+/aepP/YC94hEpVNVgiZdgIC5+VKNBQNGCHeKRQN+PtmoHDEXuppvnDJzQIu9" crossorigin="anonymous">
  <link rel="stylesheet" href="https://cdn.jsdelivr.net/npm/bootstrap-icons@1.10.5/font/bootstrap-icons.css">
  
<link rel="stylesheet" href="/css/style.css">

  <script src="/libs/jquery/jquery-3.7.0.min.js"></script>
  <script src="/libs/locomotive-scroll/locomotive-scroll.min.js"></script>
  <script>
    (function () {
        var scroll = new LocomotiveScroll();
    })();
  </script>
  <link rel="stylesheet" href="/libs/locomotive-scroll/locomotive-scroll.css"/>
<meta name="generator" content="Hexo 6.3.0"><link rel="alternate" href="/atom.xml" title="Kaero Zhi" type="application/atom+xml">
</head>


<body class=" page layout-page">
  <div class="main">
    <header id="header" class="my-5">
	<nav class="navbar navbar-expand-md">
		<div class="row container">
			<a class="navbar-brand col-6 col-sm-2 m-0" href="/">
			
				<h1>Kaero Zhi</h1>
			
			</a>
			<div class="navbar-sm col-sm-8 col-0 d-flex justify-content-center m-0">
				<ul class="navbar-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
			</div>
			<div class="col-6 col-sm-2 d-flex justify-content-end m-0">
				<button type="button" class="nav-btn" data-bs-toggle="modal" data-bs-target="#modalNavi">
					<span>目次</span>
				</button>
			</div>
			<div class="modal fade m-0 p-0" id="modalNavi">
				<div class="modal-dialog modal-fullscreen">
				  <div class="modal-content bg-dark text-white">
					<header class="modal-header border-0 row container my-5">
						<a class="modal-brand col-2" href="/">
						
							Kaero Zhi
						
						</a>
						<div class="col-6 col-sm-2 d-flex justify-content-end m-0">
							<button type="button" class="btn-close" data-bs-dismiss="modal">
								<span>目次</span>
							</button>
						</div>
					</header>
					<div class="modal-body row container">
						<ul class="modal-nav">
  
    
  <li class="nav-item ">
    <a class="nav-link" href="/categories/photography">影像</a>
  </li>
  
    
  <li class="nav-item ">
    <a class="nav-link" href="/categories/writings">文字</a>
  </li>
  
    
  <li class="nav-item ">
    <a class="nav-link" href="/categories/cases">案例</a>
  </li>
  
    
  <li class="nav-item ">
    <a class="nav-link" href="/library">校书</a>
  </li>
  
    
  <li class="nav-item ">
    <a class="nav-link" href="/archives">更新</a>
  </li>
  
    
  <li class="nav-item ">
    <a class="nav-link" href="/about">关于</a>
  </li>
  
</ul>
					</div>
					<footer class="modal-footer justify-content-center mb-5 border-0 row container">					  
						<ul class="social-nav">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
					</footer>			  
				  </div>
				</div>
			  </div>
		</div>
	</nav>
</header>
    <main>
      <div class="container">
  <div class="page-heading py-5 mt-5">
  <!-- page-type-title -->
  
    
<h1 class="page-type-title"></h1>
  
</div>
  <article id="page-" class="article article-type-page" itemprop="blogPost" itemscope itemtype="https://schema.org/BlogPosting">
  
  
  <div class="article-inner">
    
    
    <div class="article-entry" itemprop="articleBody">
    
      <link rel="stylesheet" type="text/css" href="https://cdn.jsdelivr.net/lightgallery.js/1.0.1/css/lightgallery.min.css" /><div class=".article-gallery"><h3 id="春初過嚴文靖公錦峰書院敬題十韵">春初過嚴文靖公錦峰書院敬題十韵</h3>
<p>宰相行春地，承平百歲中。燃燈祠太乙，秘殿禮崆峒。神將扶黃道，靈旗出紫宮。奕棋閒太傅，祖帳藹羣公。接席雞豚社，隨車梨栗童。朱衣臨磵戸，錦袖凭房櫳。桃李思吾祖，桑榆剩此翁。詞垣三組接，閣道四星空。碧蘚依殘甃，紅蘢發故叢。平泉舊花木，一一待光風。</p>
<h3 id="一月五日山莊作">一月五日山莊作</h3>
<p>老梅放繁花，𢌞此世界春。信知諸天樹，逆風始香聞。日近山容鮮，氣至鳥語新。磵泉長前陂，懸流隔通津。花紅來駐此，多謝桃源人。</p>
<h3 id="六日述古堂文讌作">六日述古堂文讌作</h3>
<p>小築傍牆東，收藏柱下同。步欄停薄雪，砥室貯光風。屋掛巢書架，𥦗規散帙通。縹嚢香馣薆，綠字古曈曨。歲酒新浮碧，春燈試早紅。舞傞荑柳簇，笛散落梅叢。坼餅飴孫子，抄題飯老翁。夜如人意永，笑與漏聲終。越陌頻爲客，催歸會惱公。安知吾與汝，俱在一壺中。</p>
<h3 id="圯橋行贈趨庭李太公夫婦八十燕喜">圯橋行贈趨庭李太公夫婦八十燕喜</h3>
<p><em>予方以八十衰老，戒人稱壽，却破例作此詩。條候長筵，燕喜歌之，以侑一觴。聞條侯應元纁之聘，觀國之光，老人俚語，不合時宜，爲一捧腹也。</em></p>
<p>昔年題詩曾壽君，揮毫賸欲凌千軍。婁敬洞前雲不散，下邳橋下水如焚。十載流年如博奕，白頭翁姥髮轉黑。老我𢬵爲種菜人，郞君頻作看花客。早春忽接郞君書，鄭重江淮問索居。雞腿麻姑間易粟，充嚢薏苡如明珠。爛煑豆羮和肉汁，新炊飽餐捫腹急。放箸重爲介壽詩，香篆縈𥦗墨花濕。君不見日蝕麒麟鬬幾𮞉，榴花萱草久相催。當歌若話滄桑事，便勸仙人酒一杯。</p>
<h3 id="題破山四高僧圖">題破山四高僧圖</h3>
<p>伏虎降龍我未能，縫衣不學小乘僧。禪房正對空潭月，消得西齋一卷經。</p>
<h3 id="浮石和上偈二首">浮石和上偈二首</h3>
<p>七十闍黎㳒席開，拈椎䜿拂吼如雷。十年飽喫籮邊飯，伴我腰包行脚來。</p>
<p>福城塔下善財歌，烟水茫茫南去多。爲問一尊無縫塔，相輪幡影竟如何。</p>
<h3 id="燈樓行壬寅元夕賦示施偉長">燈樓行壬寅元夕賦示施偉長</h3>
<p>長安元夕風景妍，夾路燈樓柳市邊。黃道日囘春夜煖，碧空月壓看場圓。絡角星河挂人首，九華蓮焰枝如藕。側㡌都𬖂内苑花，薄醒猶帶昆明酒。千金一刻買春陽，十里珠簾曼睩光。全疑月面爲人面，不辨衣香與坐香。當時我亦銅龍客，朝囘衝酒城東陌。銀燭遙連北里紅，金壺不許東方白。如今老大髩婆娑，土室龕燈禮佛陀。上元儋耳歡娛少，燈火樊樓涕泪多。憐君旅食山城下，鐘罷爐殘守僧舍。膠牙生菜粥不糜，蜇鼻村酤酒未笮。與君相去一牛鳴，便似蓬池話淺淸。挑燈互見闌珊影，倚戸如聞嚄唶聲。月宮靑輦空相憶，金牀舍利無消息。綺陌兵殘玉露晞，紫姑卜罷銀河仄。寂寂秋衾臥冷雲，軟紅香霧想氤氲。夢囘歷歷華胥國，折脚鐺邊說向君。</p>
<h3 id="茸城弔許霞城">茸城弔許霞城</h3>
<p>半生心事一哀中，澹月疎燈照殯宮。握手丁寧餘我在，軒眉談笑與誰同。看花無伴垂雙白，壓酒何人殢小紅。苦憶放翁詩句在，闇彈老淚向春風。</p>
<h3 id="三月二日遵王生第五雛走筆馳賀">三月二日遵王生第五雛走筆馳賀</h3>
<p>閭溢新春燕，門懸浹歲弧。笑才看啞啞，泣又聽𫩜𫩜。繡褓䙀方燥，金盤浴尚濡。作花桃有實，落子桂爲株。戲逐鳩車後，名將驃騎俱。帶看圍寳玉，架許攫珊瑚。禖祝詞頻削，麞書錯屢摹。方當歌燕婉，莫謾謔鳩荼。學士九男頌，尚書百子圖。預愁東澗老，名字盡 <sub class="note">上聲 </sub>腸刳。</p>
<h3 id="春日送施偉長還蕪湖客舍">春日送施偉長還蕪湖客舍</h3>
<p>東澗老人老無那，送盡春光但孤坐。那堪送春復送客，執手無言淚交墮。乾坤擺蕩皆客居，盡日團團走推磨。君歸又是客中客，馬方解鞍芻未剉。浩浩之水育育魚，東跳西沬何所作。眼中之人吾老矣，世間甯戚有幾个。</p>
<h3 id="壬寅三月十六日太倉太原王端士異公懌民虹友瑯琊王惟夏次谷許九日顧伊人吳江朱長孺族孫遵王婿微仲集於小閣是日敬題烟客奉常所藏文齋公南宮墨卷論文卽事欣感交并予爲斐腴不辭首作">壬寅三月十六日太倉太原王端士異公懌民虹友瑯琊王惟夏次谷許九日顧伊人吳江朱長孺族孫遵王婿微仲集於小閣是日敬題烟客奉常所藏文齋公南宮墨卷論文卽事欣感交并予爲斐腴不辭首作</h3>
<p>江村萆閣掩霏微，兩版衡門乳燕稀。好客恰宜求細雨，春風猶爲𣢾荆扉。鶯悲花盡差新樹，柳愛烟㴱漫舊磯。有約經過還載酒，不辭破夏解憎衣。<sub class="note">次日送春。 </sub></p>
<p>帝車南指正垂芒，雲霧江天見草堂。鶴髮龍鐘餘一老，烏衣馬糞數諸王。橫經問字皆同術，卽席分題各擅塲。自愧疎慵徒捧腹，更無衣鉢付歐陽。</p>
<p>琬琰勲庸丙魏如，珠囊畢牘在公車。三條燭際昇平候，于彿名摽浩刦餘。字裏鋒芒環斗極，行間筋骨䕶皇輿。婁江榮氣浮河雒，午夜虹光夾御書。<sub class="note">奉常家藏神宗賜劄，御墨如新。</sub></p>
<p>今雨柴門却掃新，淸晨留客似留春。小亭布席才函丈，竟日從容肯欠伸。老去敢知文曲折，酒闌仍恐語悲辛。竹廊其賞留題句，寄謝緣溪莫問津。<sub class="note">拂水竹廊有人題壁云。</sub></p>
<h3 id="寒夜記夢題嵬銅土音詩藳">寒夜記夢題嵬銅土音詩藳</h3>
<p>欄熳一束𥿄，墨淡字半刓。摩挱不辨文與字，膋脂肺腎互鬱盤。無乃萇弘之血，弘演之肝？行間悉窣手牽掣，口哦不㫁百怪攅。陰火吹風撲燈燭，鬼車載鬼嚎簷端。須㬰神鬼怒交鬬，朱旗閃爍朱輪殷。相柳食山腥未慗，刑天爭神舞不閒。天吳罔兩助聲勢，海水矗立地軸掀。孤燈明滅胸撞擊，撫枕忽漫昇天關。天門詄蕩帝肅穆，寥陽侍晨伊舊班。有夫披髮叫無辜，撼閽搖動倉琅鐶。帝心殊慜惻，慰勞涕淚潸。𧼈令浴堂具湯沐，被以霞帔加星冠。湔袚頸上血，澆沃徑寸丹。日宮天子命𭣣取，化爲日中陽烏赤色鸞。綽約彼三姬，參差淚汍瀾。花愁雨泣不忍覩，氷心玉節誰犯干。蘂珠宮中傳冊命，雲衣霧縠非綺紈。命從湘君夫人享秩祀，錫以湘竹之節聲珊珊。俄聞六丁召神官，四五八部齊登壇。日矛前驅，天駟後奔。電光射目𥈤，霹靂穿耳根。迷離眩暈揩睡眼，雷車猶掉雲旗翻。掀簾惝怳巳亭午，白日正照紅闌杆。</p>
<h3 id="贈張翁敬修">贈張翁敬修</h3>
<p>懸部垂簾近子成，不離闤闠得柴荆。心温藥鼎常畱火，髭拂琴絃偶作聲。齋飯鳥分如伴侶，藍輿兒舁卽門生。看嚢莫笑成羞澀，贏得腰纒鶴背輕。</p>
<h3 id="題烟客𦘕扇">題烟客𦘕扇</h3>
<p>吹笛居箱去不囘，人間粉本付沈灰。空齋𦘕扇秋風裏，重見浮嵐煖翠來。</p>
<h3 id="秋日雜詩二十首">秋日雜詩二十首</h3>
<p>更殘響簷溜，始知是秋雨。滴瀝差可人，荒堦咽蛩語。迢迢雞後鳴，漏刻浩難數。重溫秋衾夢，今宵又何許？閒愁來何從，殘夢去無緒。繙經義未了，聊可排塵慮。老喜嘗新粇，寒思理舊絮。稽首念佛恩，焚香禮昏莫。</p>
<p>長夏苦毒𤍠，早秋怯驟凉。皇天無中氣，端居自徬徨。昨宵颶風作，海鳥羣悽惶。六鷁整毛羽，退飛正翶翔。</p>
<p>霜風掠平蕪，秋原驕雉兎。笠夫戴皮冠，麥場晒獵具。短袖褁老拳，悶如鎖窮袴。扶杖看秋空，指㸃呼鷹處。</p>
<p>破樹仗天風，簸頓埽我垣。風伯不汝貰，倒穴㧞其根。淸晨啓蓬戸，小草仍當門。</p>
<p>唐天憎杜陵，流落窮白頭。又令箋注徒，千載生瘢疣。至今餕腐儒，鑚穴死不休。太白自長嘯，槌碎黃鶴樓。文章亦引業，撫卷心悠悠。</p>
<p>北山磨鏡翁，縛茅山之畔。繩牀背泥竈，光淨照潭面。日旰酌白酒，自唱殘唐傳。炊茶𤍽松子，松風颺蕉扇。薄莫送我歸，前村指竹箭。</p>
<p>漢東湧樓閣，莊嚴永明師。揮手棄山河，大梁一布衣。</p>
<p>傳家五百載，百卷宗鏡書。莫欺粟散王，寄報良亦殊。</p>
<p>衰晚寡末契，但論飮食交。馮老今則亡，餔餟傷老饕。白首拉紅裙，弓兵滿六橋。𦘕師補此景，可以當大招。</p>
<p>夢得朱噣書，旁行寫復復。不辨科斗文，神官爲我讀。醒聞秋牕雨，送喜聲簇簇。快哉諸天宮，下雨成珠玉。</p>
<p>華首上座來，錫帶羅浮雨。秋風藏衫袂，肅肅條衣舉。俯躬道國恩，斂容稱故主。三代去巳遠，禮樂吾誰與。獧獧沸唇兒，安知歌相䑕。</p>
<p>春秋書遂滅，齋戍屯𧴀貅。視彼六族氏，滅沒同蛔蝣。一夕醉戍酒，刲腸穴其頭。自古斬肄餘，有此報雪不？得無齊君臣，創鉅思愆尤。謝過三亡國，用以伯諸侯。我欲竟此編，炷燥添膏油。秋燈吐長芒，短髮風颼颼。</p>
<p>田疇酹劉虞，隕絕臥草萊。身仆目猶視，沈痛徹胔骸。稱娖羅前行，傳呼使君來。勞苦如生平，彈指歎且衰。雞酒飮噉盡，揮手還夜臺。子春志益堅，坐看五樓灰。餘智滅烏丸，少試嚢底才。子年神仙人，斯言豈齊諧。蕭辰展殘書，鳴葉落空堦。正憶幽幷路，筋骨鬬風開。</p>
<p>滔滔新莽世，人抱巾幗醜。誰歌平陵東，東海一嫠婦。痛子誓報仇，傾貲市刀酒。升堂縛縣宰，刲屠若猪狗。聚衆據海曲，亡命競奔走。呂母稱將軍，部曲如臂肘。赤眉靑犢兵，東海作淵藪。母死餘衆昌，漸臺蹴威斗。我敘誅莽功，阿母實魁首。赤符天所授，靑史人誰剖。雲臺四七人，我欲躋某某。上有劉伯升，下有呂氏母。</p>
<p>聖人必前知，卓哉明高皇。天文淸分野，兩戒分鍼芒。𨇠度起斗牛，天街肅垣墻。篇終載箕尾，尾閭愼堤坊。𦕈肰龜魚星，海底沉微茫。卓犖世史書，臣濬提正綱。中夏區魚白，亘古界陰陽。石室閟光怪，化爲魚鳥章。高秋風雨多，夜起視襲藏。</p>
<p>山城瞰秋𥦗，雉堞半在几。山僮放𥿄鳶，呼風應堦圯。尚父栖石室，垂竿尚湖水。信國北渡還，海道亦由此。父老都不知，但指蘄王壘。金山鼙鼓聲，殷殷潮河裏。</p>
<p>尹二淡蕩人，好爲竹枝歌。江干殘雪後，春淺水微波。吹笛看羣山，那山出雲多。李三愛此詞，側㡌長吟哦。興酣爲㸃染，潑墨生烟蘿。江上無兩人，風月皆蹉跎。今人則巳矣，古人復如何。</p>
<p>落落湖海士，奮肰談握奇。三載邈聲塵，宿昔夢見之。或云赴海死，抱石與世辭。或云盡室去，滄波逐鴟𢑱。人生七尺軀，龍蠖無端倪。弦高爲鄭商，申公竊夏姬。豈如縛足雀，掣線還故枝。世界自寥廓，吾師欲居𢑱。東方君子國，宛在天一涯。</p>
<p>吾徒劉漁仲，漳海一怪民。尊巳臥百尺，藐人直半文。但求一人知，不顧舉世嗔。石齋禮法人，天刑戒諄諄。灑泣作劉招，未死招其魂。西陵短馮生，卓犖亦等倫。亂世干網羅，傭雇全其身。舉舉鮮華子，𫎇頭灰涸塵。吾衰失二子，趻踸嗟半人。馮生盍歸來，從我東海濵。</p>
<p>旁行側理𥿄，堆積秋興編。發興巳亥秋，未卜㫁手年。元和只一頌，唐雅才二篇。買菜良自哂，終任魚蠧穿。夕陽聽漁笛，嗚咽悲遠天。相將撈魚蝦，高歌同扣舷。</p>
<h3 id="贈歸元恭八十二韻戲效元恭體">贈歸元恭八十二韻戲效元恭體</h3>
<p>衰老寡朋舊，最愛元恭子。元恭亦昵余，不以老髦鄙。江村蓬藋鄕，一歲數倒屣。嬾病常畏人，蛛絲絡巾履。啄木嚮倉琅，柴門撼馬箠。無乃元恭乎，招延果肰是。牽手共絕倒，豈但蛩肰喜。過從永夕夜，笑抃移日晷。子如汗血駒，騰驤抺千里。憐我老識道，創殘重依倚。問我誦讀㳒，訪我述作軌。羅網搜放失，鍼芒別疑似。卽事難屢送，更端侳數起。把搔着痛痒，分疏豁癓痞。沈吟時解帶，欣賞但撫几。豔豔梁月墮，摵摵燈花委。殘盃冷復溫，村酒薄彌旨。頻看参旗橫，每恨落月哆。孤憤塡胸臆，沈憂滯骨髓。悲啼雜夜鳴，絮語傾漏水。有恨徒詛天，無聊且罵鬼。怦怦顧形影，刺刺忌僮婢。恨少只一口，較多餘兩耳。世亂苦局促，來𧼈去亦駛。相期如弦望，一別卽弦矢。傷離對燈燼，惜逝臨洲渚。思君誠無度，撫巳良有恥。子爲太僕孫，家學承古始。嬉戲習丹鉛，辟咡慣經史。搖筆㫁脩蛇，垂芒射靑兕。吾衰久廢學，頑疎迫𪷟圯。師丹事多忘，籍氏典失記。規矩偭高曾，先疇荒耘耔。子爲魯國儒，程朱接堦戺。端拜繙六經，攘臂㡿二氏。摳衣兩楹奠，垂涎兩廡祀。吾老歸空門，賣身充佛使。貝葉開心花，明燈息意蘂。三幡研精㣲，四輪徵恢詭。與子異門牆，矢函算倍蓰。子負經世略，春秋志傾否。韜鈐經握奇，扼塞圖地理。棊局畫兵符，酒旗樹戎壘。吾少不如人，况復老如此。有眼如針孔，有膽如芥子。常苦心懸杵，徒誇耳成市。杯中看影蛇，牀下聽鬬蟻。方當守要領，何暇共鞭珥。我叨一日長，子勝無我以。資强師則弱，葢函不相抵。子有百篇詩，藁本庋吾匭。元氣含從衡，㝠漲失津涘。四游圍尺幅，八橪歩寸跬。逐日杖不休，飮河暍未止。宋玉賦大言，莊生喻非指。唐衢𡘜蒼茫，賈生涕重累。西音起促柱，易水歌變徵。望氣指鍾離，步天肇星紀。戲帝笑爭博，呌天苦塡珥。憂來每長吟，詠罷自撫髀。臨風歌激昻，廵檐歎倚徙。中夜看牛斗，角芒正邐迆。飛動防岀匣，封題謹累𥿄。吁嗟天地間，物𩔖各斐亹。胡肰此雨人，廓落無所底。昌黎歎雙鳥，聊可相比擬。各促一處囚，天公豈徒爾。共工觸不周，圓盤至今圯。方朔掉雷車，呀呀萬人死。橫爲摩竭魚，檣柅出口齒。䜿作難陀龍，須彌擺頭尾。女媧摶黃土，二物獨巋峗。未知何方隅，安頓我與爾。祈住修羅宅，石扉屹雙峙。逝登覩史天，外院隔塵滓。國土針端小，世界蜂窠庳。徒肰勞胼胝，何用矜爪觜。言尋西王母，燕遊玉山趾。紫海泥活活，黃竹雪靡靡。剩有不死藥，藏貯月宮裏。舉杯勸姮娥，乞我方寸匕。我年八十一，子亦五十矣。</p>
<h3 id="理菴老人曾孫歌">理菴老人曾孫歌</h3>
<p>吳門老叟長眉靑，淸齋手寫華嚴經。八十一卷羅舍利，筆端錯落含桃形。刦火焚燒大千潰，妙蓮佛刹無遷代。貝葉明燈夜未央，曼花飛雨春長在。花雨登雲擁蓽門，徐家世產石麒麟。寳誌公曾記摩頂，武𢑱君又喚曾孫。抱送自有神天護，世人那得知其故。寄位應叅德生法，入胎先說童眞住。老翁彈指歎善哉，善財樓閣一門開。楮香葵豔繙經候，親見天章入口來。</p>
<h3 id="題滕相士寫眞">題滕相士寫眞</h3>
<p>綘節朝元昔夢稀，金箱猶疊五銖衣。元裳縞袂人誰識，只道橫江一鶴飛。</p>
<h3 id="方生行送方爾止還金陵">方生行送方爾止還金陵</h3>
<p>方生弱冠來造余，手持尺素鍾陽書。曲江憶念看花候，東觀誇張視草餘。七年戎馬躪齊魯，大夫死綏士死鼓。孺人愛妾胥國殤，碧血淸流照終古。誦君歷下詩𢡖悽，陰風怪雨生尺蹄。鋪陳杜老詩中史，曲折睢陽傳後題。因之遍覽餘篇什，採掇元家篋中集。贈䇿每嗤天帝醉，移盤欲共仙人泣。方生憐我賞其詩，越人山木心自知。一別傷魂循髩髮，重來執手看鬚眉。衰老殘軀存兩臂，兩耳雙聾苦塡珥。仲車笑人但聳聽，子瞻代口空畫字。年來傾耳輒霑巾，無耳何辭作廢人。鵒歌魯國誰來往，鶴語堯年自苦辛。山𥦗歷歷古祠墓，日夕看君登幾度。稚孫黃犢徤追陪，老我香羊倦遲莫。聚首茫茫塵刦前，我髭君腹兩皤肰。共嗟梵志還家日，却笑彭公觀井年。哺鶵軒頭挂弧矢，白鶴靈芝神告爾。卽看抱送慰商瞿，何妨富貴誇翁子。歌罷將雛賦遠遊，削成如案覽靑丘。來馬重看日出處，呼鷹直盡海東頭。我有羊城荔枝酒，故人嶺表來稱壽。缾眉聊可謝世人，缸面袛應飮好友。經年封固爲君開，莫惜臨岐盡一杯。馮君鑒我區區意，却寄靑州從事來。</p>
<h3 id="老藤如意歌">老藤如意歌</h3>
<p><em>余年八十，靈岩和上持天台萬年藤如意爲壽。余識之曰：此金華吳少君遺物也。歌以記之。</em></p>
<p>天台老藤作如意，破瓢道人手礱治。三尺搜從虎豹羣，萬年文闇蛟龍字。老僧珍重如朶雲，愛我不惜持贈君。唾壺擊缺非吾事，指顧或可摩三軍。</p>
<h3 id="題梅仙書舫小像二絕句">題梅仙書舫小像二絕句</h3>
<p>楊柳蒹葭面面垂，輕舟自信野風吹。殘書堆積爲長枕，抽向中流讀楚詞。</p>
<p>稻蟹吳儂計渺肰，王孫持酒但流涎。扁舟不属監舟管，且泊松江蟹舍邊。</p>
<h3 id="後觀棋六絕句-&lt;sub&gt;爲呂小隱作 &lt;/sub&gt;">後觀棋六絕句 <sub>爲呂小隱作 </sub></h3>
<p>奕棋二十早知名，七十於今老更成。拂袖登壇盡年少，爭如宿將解論兵。</p>
<p>坐隱渾如禪定人，世間象戲自爭新。笑他橘裏商山叟，老大猶誇啫玉塵。</p>
<p>初果還來界水淸，枯碁聲間木魚鳴。袛應姑婦中宵話，也是鄰牆環釧聲。</p>
<p>挑燈畫𥿄巳無妻，棋局袈裟伴杖藜。囘首平津開閣地，鵝籠何處問雞棲。</p>
<p>皓首觀棋興未闌，靑袍關尹肯休官。楚江巫峽多雲雨，總向珠簾一局看。</p>
<p>爭先一角勢匆匆，綠湛餘尊燭剪紅。覆罷殘碁何眼笇，輸贏只在𥿄盤中。</p>
<h3 id="拂水竹廊下有石城學人題壁云辛丑冬日過此追憶二十年舊遊口占二首牧翁先生見而和之勿令埋沒苔蘚中也感其雅意依韵遙和他日以示茂之諸子">拂水竹廊下有石城學人題壁云辛丑冬日過此追憶二十年舊遊口占二首牧翁先生見而和之勿令埋沒苔蘚中也感其雅意依韵遙和他日以示茂之諸子</h3>
<p>落落天河瀉不休，眼看拂水是懸流。巢居撥霧開重幕，槖筆書雲上小樓。盤馬草柔筋解凍，呼鷹風緊臂知秋。會須滿載如澠酒，拂壁看君再紀遊。</p>
<p>轉蕙光風正發春，藤梢橘刺任他新。碧桃花外看三刦，白酒缸中記一塵。劒動隨身成羽翼，書藏複壁當比鄰。東山莫話仙源事，漁父來時不是秦。</p>
<h3 id="梅村宮相五十生子賦浴兒歌十章">梅村宮相五十生子賦浴兒歌十章</h3>
<p>扶木新枝照海東，充閭佳氣接靑葱。懸門弧矢從來遠，遙指天山取挂弓。</p>
<p>繡𥿈長依麟角裁，端門曾爲剪蒿萊。故應晚育商瞿子，記取尼山抱送來。</p>
<p>天人也自愛文章，抱得麒麟到下方。但與誌公摩頂首，雙瞳偏喜似瑤光。</p>
<p>據地初生獅子兒，三年哮吼五天知。錦綳花褓勤將䕶，恰是頻申自在時。</p>
<p>九十將雛未白頭，明珠老蚌正相求。蘭閨自唱河中曲，十六生兒字阿矦。</p>
<p>龍樓賜錦尚鮮妍，繡褓新綳絕可憐。玉盎金盆甘露水，浴兒仍用五銖錢。</p>
<p>月戸氷輪自宛肰，一枝偷折向江天。嫦娥顧兎應相笑，誰放吳剛倚樹眠。<sub class="note">李長吉詩：吳剛不眠倚桂樹。</sub></p>
<p>綈几頻繙大雅章，卷阿拜手頌朝陽。未應仙果生來晩，爲養高梧待鳳凰。</p>
<p>湯餅盤飡錦繡堆，石榴盆裏摘楊梅。紅菱饀餅誰爭喫，自放殘牙大嚼囘。</p>
<p>麻姑曾約過初筵，笑擲丹砂助祝延。八百更邀斟雉叟，老夫權許當彭籛。</p>
<h3 id="王玉映夫婦生日">王玉映夫婦生日</h3>
<p>織女黃姑嘉會同，紅牆銀漢本相通。共傳王母爲金母，又說丁公似木公。條脫贈來猶晉代，洞簫吹出並秦宮。劉剛莫訝登仙晩，上樹依肰跨碧空。</p>
</div><script src="https://cdn.jsdelivr.net/lightgallery.js/1.0.1/js/lightgallery.min.js"></script><script>if (typeof lightGallery !== 'undefined') {
        var options = {
            selector: '.gallery-item'
        };
        lightGallery(document.getElementsByClassName('.article-gallery')[0], options);
        }</script>
    </div>
    <footer class="article-footer">
      
      
    </footer>
  </div>
  
  
    

  
</article>
</div>
    </main>
    <footer class="footer pt-4 mt-5">
  <div class="container">
    <div class="py-3">
      <div class="row justify-content-between">
        <div class="footer-brand col-lg-6 mb-5">
          
          <h1>Kaero Zhi</h1>
          
          <p class="mb-4">傍晚游吴市，因思古人散步，予载山妻，骑小电驴，自署吴散骑常侍，不亦可乎？</p>
          <ul class="social-nav list-inline">
    
    <li class="list-inline-item">
      <a class="nav-link bi-twitter" target="_blank" rel="noopener" href="https://twitter.com/kaero"><span>twitter</span></a>
    </li>
    
    <li class="list-inline-item">
      <a class="nav-link bi-douban" target="_blank" rel="noopener" href="https://douban.com/people/kaero/"><span>douban</span></a>
    </li>
    
    <li class="list-inline-item">
      <a class="nav-link bi-instagram" target="_blank" rel="noopener" href="https://www.instagram.com/kaero/"><span>instagram</span></a>
    </li>
    
    <li class="list-inline-item">
      <a class="nav-link bi-flickr" target="_blank" rel="noopener" href="https://flickr.com/kaero/"><span>flickr</span></a>
    </li>
    
    <li class="list-inline-item">
      <a class="nav-link bi-tumblr" target="_blank" rel="noopener" href="https://superkaero.tumblr.com/"><span>tumblr</span></a>
    </li>
    
    <li class="list-inline-item">
      <a class="nav-link bi-pinterest" target="_blank" rel="noopener" href="https://www.pinterest.com/kaero/"><span>pinterest</span></a>
    </li>
    
  </ul>
        </div>
        <div class="col-lg-4">
          <h5>友情链接</h5>
          <ul class="list-inline">
            
              <li class="list-inline-item">
                <a href="https://zesen.net/" title="泽森" target="_blank" rel="noopener">泽森</a>
              </li>
            
              <li class="list-inline-item">
                <a href="https://andersnoren.se/" title="Anders Norén" target="_blank" rel="noopener">Anders Norén</a>
              </li>
            
              <li class="list-inline-item">
                <a href="https://dlanham.com/" title="David Lanham" target="_blank" rel="noopener">David Lanham</a>
              </li>
            
              <li class="list-inline-item">
                <a href="https://acorn.imaging.xin/" title="Acorn" target="_blank" rel="noopener">Acorn</a>
              </li>
            
              <li class="list-inline-item">
                <a href="https://hexo.io/" title="Hexo" target="_blank" rel="noopener">Hexo</a>
              </li>
            
              <li class="list-inline-item">
                <a href="https://duoyu.wang/" title="To Base64" target="_blank" rel="noopener">To Base64</a>
              </li>
            
          </ul>
        </div>
      </div>
    </div>
    <hr class="hr" style="opacity: .25;">
    <div class="pt-3 pb-5">
      <ul class="list-inline mb-0 text-center">
        <li class="list-inline-item">&copy; 2024 Kaero Zhi</li>
        
        <li class="list-inline-item">Powered by <a href="http://hexo.io/" target="_blank">Hexo</a></li>
        <li class="list-inline-item">Designer <a href="https://kaerozhi.com" target="_blank">Kaero Zhi</a></li>
      </ul>
    </div>
  </div>
</footer>
  </div>
  <script src="/libs/feather/feather.min.js"></script>
<script src="/libs/lazysizes/lazysizes.min.js"></script>
<script src="https://cdn.jsdelivr.net/npm/bootstrap@5.3.1/dist/js/bootstrap.bundle.min.js" integrity="sha384-HwwvtgBNo3bZJJLYd8oVXjrBZt8cqVSpeBNS5n7C8IVInixGAoxmnlMuBnhbgrkm" crossorigin="anonymous"></script>



	<!-- Swiper JS -->
	<script src="https://cdn.jsdelivr.net/npm/swiper@11/swiper-bundle.min.js"></script>
	<!-- Initialize Swiper -->
	<script>
		var swiper1 = new Swiper(".oneSwiper", {
			slidesPerView: "auto",
			centeredSlides: true,
			spaceBetween: 30,
            effect: 'fade',
            autoplay: {
                delay: 2500,
                disableOnInteraction: false,
            },
			pagination: {
				el: ".swiper-pagination",
				clickable: true,
			},
    });
	</script>
    <!-- Initialize Swiper -->
    <script>
        var swiper2 = new Swiper(".article-photos-swiper", {
			slidesPerView: "auto",
            spaceBetween: 30,
            centeredSlides: true,
            effect: 'fade',
            autoplay: {
                delay: 3500,
                disableOnInteraction: false,
            },
            pagination: {
                el: ".swiper-pagination",
                dynamicBullets: true,
            },
        });
    </script>



  <script src="//cdnjs.cloudflare.com/ajax/libs/lightgallery/1.6.8/js/lightgallery-all.min.js"></script>
  <script src="//cdnjs.cloudflare.com/ajax/libs/justifiedGallery/3.6.5/js/jquery.justifiedGallery.min.js"></script>
  <script>
      (function ($) {
          $(document).ready(function () {
              if (typeof($.fn.lightGallery) === 'function') {
                  $('.article').lightGallery({ selector: '.gallery-item' });
              }
              if (typeof($.fn.justifiedGallery) === 'function') {
                  $('.justified-gallery > p > .gallery-item').unwrap();
                  $('.justified-gallery').justifiedGallery({
                      rowHeight : 320,
                      lastRow : 'justify',
                      margins : 5
                  });
              }
          });
      })(jQuery);
  </script>



<script src="/js/script.js"></script>


    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=G-MC9D4W0FB6"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-MC9D4W0FB6');
    </script>
    <!-- End Google Analytics -->

</body>
</html>